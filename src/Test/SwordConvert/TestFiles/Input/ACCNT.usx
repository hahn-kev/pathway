<?xml version="1.0" encoding="utf-8"?><USX><book id="LUK" style="id"><para style="ide">UTF8 </para><para style="h">SAN LUCAS </para><para style="toc1">I ʼutz laj tzij chirij i Jesuscrísto u tzʼibam i San Lucas </para><para style="toc2">San Lucas </para><para style="toc3">Lc </para><para style="mt2">I ʼUTZ LAJ TZIJ CHIRIJ I JESUCRISTO U TZʼIBAM </para><para style="mt1">I SAN LUCAS </para><chapter number="1" style="c" /><para style="p"><verse number="1-4" style="v" />Quin tzʼibaj i tzij-i chawe yet, at nim laj winak mam Teófilo. ʼUtz xin chʼob yin, quin tzʼibaj pusucʼ niʼpa iri; cwaj cawetamaj chi lic katzij wach a tom yet chirij i Jesucrísto. Je qʼui qui ʼanom pen u tzʼibaxic pusucʼ wach xa ʼani che tak can i ʼij-i. Qui tzʼibam wach i cʼut-tal chake cumal i xe ʼilaw li cʼa chu xebal, xak cumal i je aj paxsanel re u tzijol. Yin xin taqʼui na pa rakan, cʼa chu xebal lok, wach coj tijin chu tayic; ʼutz u ʼonquil xin ʼan che, rumal-i quin bij yin, ʼutz quin tzʼibaj ni usucʼ chawe yet. </para><para style="s1">Wach i xu bij i ángel che i ralaxbal i ma Wan </para><para style="p"><verse number="5" style="v" />Are i ma Heródes are i ʼatol tzij che i jyub Judéa, are ʼuri ʼo jun achi, mam Zacarías u bi. Ire sacerdóte, aj cojol qui tzij i winak chuwach i Dios. Ire-le, qui cwenta i jutzobaj sacerdóte re i mam Abías. I rixokil i mam Zacarías, chi ati Wet, lic u muk u xiquin can i nim laj sacerdóte mam Aaron. <verse number="6" style="v" />I mam Zacarías, i ati Wet, je ʼutz chuwach i Dios. Lic xe cojon che ronojel u tzij u pixab i Kajwal Dios, lic n-ti qui mac che ile. <verse number="7" style="v" />Ique n-ta cacʼal, man i ati Wet n-calan taj; y n-xui ta la ile, xak che queb, je nimak winak chic. </para><para style="p"><verse number="8" style="v" />Xoʼon panok, i mam Zacarías ca tijin chu ʼonquil u patan chuwach i Dios man ya xu rik i ʼij que i jutzobaj re ire. <verse number="9" style="v" />Niʼpa tak i jutzobaj sacerdóte, are i qui módo quiqui saquij na, quiquilbej-re pachin chirij ca tzak wi, chi cu poroj inciénso chuwach i Dios. Che i ʼij-le, i patan xtzak chirij i mam Zacarías, chi are ire coc pa cuárto naj u ʼij pa rachoch i Kajwal Dios. <verse number="10" style="v" />Xoc i mam chila y are ca tijin chu poroxic i inciénso, i uqʼuial winak chi xcoyʼej can chi sak ʼis que tijin chu tzʼonoxic che i Dios. <verse number="11" style="v" />Xak teʼet, ʼo jun ángel re i Kajwal xwinakir chuwach i mam Zacarías chila paja. I ángel-le tacʼal pa wikabim re i altar, pa ca porox wi i inciénso. <verse number="12" style="v" />I mam Zacarías, are xrilo, lic xoc ʼil che; lic xu xij rib che. <verse number="13" style="v" />I ángel xu bij che: </para><para style="p">—A-Zacarías, ma xij awib. I Dios u tom wach a tzʼonom che. Yet ruʼ awixokil ati Wet ca qʼuiji jun iwacʼal. Are qui coj u bi, chi ya pu bi, a-Wan. <verse number="14" style="v" />Yet cat quicot na; lic ʼo ni quicotemal awuʼ. Xak je qʼui i winak que quicot na are calaxic, <verse number="15" style="v" />man i a cʼojol-le, nim u patan che i Dios. Ire-le n-cu tij ti víno, n-cu tij ti awarient. Ire, lic pa ralaxbal lok ucʼam na rumal u Tewal i Dios. <verse number="16" style="v" />Rumal u cʼutunic ire, je qʼui aj Israel winak quiqui jek tan chic qui cojonic che i Dios; quiqui ʼan tan chic Cajwal che. <verse number="17" style="v" />Ire ca nabeaj na chuwach i Tolque chi ca cʼunic. Pacha u nojbal i mam Elías ujer, queje ni u nojbal ire; xak pacha i ʼo puʼab i mam Elías, xak queje i ʼo na puʼab ire. Ire cu chomarsaj ni qui nojbal i achiab cuʼ i cacʼal. Rumal ire, niʼpa i n-quiqui coj ti Dios, quiqui jek ni u tayic qui tzij i ʼo qui noʼoj rumal i Dios. Queje cu ʼan ire ile, yijbal que i winak, are ya ca cʼun i Cajwal. (Queje ile xu bij i ángel.) </para><para style="p"><verse number="18" style="v" />I mam Zacarías xu bij che: </para><para style="p">—¿Wach i retamaxic quin ʼan yin? Man yin in rij chic; xak i wixokil rij chic —xu bij. </para><para style="p"><verse number="19" style="v" />I ángel xu laʼ u wach che: </para><para style="p">—Yin in ángel Gabriel, chi in u takon i Dios. Lic ruʼ ire in petnak wi. Xin u tak lok, col in bij i ʼutz laj tzij-i chawe. <verse number="20" style="v" />Xui-ri, yet n-ca coj taj wach i quin bij chawe, rumal-i cat memer na. N-cat chʼaw ta chic cʼa calax ni awacʼal. Wach in bim chawe, yet cawil na are cu rik i ʼij chi u chʼobom i Dios —xu bij i ángel che. </para><para style="p"><verse number="21" style="v" />I winak coyʼem i relic i mam Zacarías pa rachoch i Dios; lic xqui bisoj man naj xbaytajic. <verse number="22" style="v" />Are xel lok, n-quel ta chic u chʼawbal. Are ʼuri ique xquetamaj chi rilom jun nim laj ʼil chila pa cuárto naj u ʼij, pa rachoch i Dios. Ire toʼ u ʼab chic cu cʼut chique, man n-quel tu chʼawbal. </para><para style="p"><verse number="23" style="v" />Are xqʼuis i ʼij re u patan, xa ʼe chi rachoch. <verse number="24" style="v" />Xoʼon panok, xqʼuiji i yobil chirij i ati Wet chi rixokil; i ixok, joʼob icʼ n-xel ta chi rachoch; lic ca quicotic xu bij pu cʼux: <verse number="25" style="v" />“I Kajwal Dios cu ya na jun wacʼal chwe. Queje xu ʼan ni ile chwe tobal we. Xresaj in qʼuix chiquiwach i winak,” xu bij. </para><para style="s1">Wach i xu bij i ángel che i ralaxbal i Jesus </para><para style="p"><verse number="26" style="v" />Che i wakib icʼ, i Dios xu tak li ángel Gabriel che i tinimit Nazaret chi u cwenta i jyub Galiléa. <verse number="27" style="v" />Xu tak bi ruʼ jun ʼapoj ali, al-Mariy u bi, que u bij che wach cu ʼan ni Dios che. I ali-le, ya u yom chic u tzij che jun achi, ma Jose u bi, chi ca cʼuli ruʼ. I ma Jose-le, u muk u xiquin can i ujer ʼatol tzij mam David. <verse number="28" style="v" />Xoc i ángel pa ʼo wi i al-Mariy, y xu ya rutzil u wach. Xu bij che: </para><para style="p">—¡Chat quicotok! ¡ʼUtz awe yet! I kajwal Dios lic ʼo awuʼ. Nim ni ʼutz cu ya i Dios pawi yet chiquiwach i juban ixokib —xu bij i ángel che. </para><para style="p"><verse number="29" style="v" />I al-Mariy, are xril i ángel, lic xu bisoj i tzij chi xbix che; xu chʼob pu cʼux wuchac queje xu bij i ángel ile che. <verse number="30" style="v" />Rumal-i, i ángel xu bij: </para><para style="p">—Ma xij awib al-Mariy; i Dios, nim ni rutzil u cʼux chawe. <verse number="31" style="v" />Chatapeʼ, ca pe i yobil chawij; ca qʼuiji jun awacʼal; y ca ya pu bi: A-JESUS. <verse number="32" style="v" />Coʼon panok, nim ni u ʼij; ca bix na che chi u Cʼojol i Dios chi ʼAtz u ʼIj. I Kajwal Dios cu ya puʼab pacha u ʼatbal tzij i u mam, mam David ujer. <verse number="33" style="v" />Ire cu ʼat na tzij piquiwi i aj Israel winak queʼe ʼij sak chirij; i u ʼatbal tzij n-tu qʼuisic. (Queje ile xu bij i ángel.) </para><para style="p"><verse number="34" style="v" />I al-Mariy xu bij che: </para><para style="p">—¿Wach u ʼonquil ʼuri? Yin n-ta achi qʼuijinak wuʼ —xu bij. </para><para style="p"><verse number="35" style="v" />I ángel xu bij che: </para><para style="p">—I u Tewal i Dios ca cʼun na pawi yet; i u choʼab i Dios chi ʼAtz u ʼIj ca kaj nali pawi. Rumal ʼuri i ral acʼal chi calaxic, lic ʼo na re i Dios che. Lic u Cʼojol i Dios ca bix na che. <verse number="36" style="v" />Xak i awachalal, ati Wet, i Dios u ʼanom jun milágro che; ya xqʼuiji yobil chirij tupu rij chic. Quiqui bij i winak chi n-calan taj, xui-ri, wakib icʼ ʼo chic chirij. <verse number="37" style="v" />Queje ile u ʼanom i Dios che, man i Dios ʼis ronojel ca tiqui che —xu bij i ángel. </para><para style="p"><verse number="38" style="v" />I al-Mariy xu bij: </para><para style="p">—Lic in ʼo puʼab i Kajwal Dios; chu ʼana na chwe pacha a bim chwe —xu bij. </para><para style="p">Are ʼuri xa ʼe i ángel. </para><para style="s1">I al-Mariy xa ʼe bin ruʼ i tit Wet </para><para style="p"><verse number="39" style="v" />Xoʼon chupan jubiʼ, che tak i ʼij-le, i al-Mariy xa ʼec; xu bisoj bi u be, xa ʼe che jun tinimit chujyub, u cwenta i Judéa. <verse number="40" style="v" />Are xupon chila, xoc pa rachoch i mam Zacarías y xu tioxij i tit Wet. <verse number="41" style="v" />Ire, are xu ta chi xtioxix rumal i al-Mariy, i acʼal xu yin rib pu chʼacul, xak xcʼun i u Tewal i Dios puwi i tit Wet. <verse number="42" style="v" />Are ʼuri, co xchʼawic y xu bij che i al-Mariy: </para><para style="p">—I Dios, nim ni ʼutz u yom pawi chiquiwach niʼpa ixokib, xak nim i ʼutz cu ya na puwi awacʼal. <verse number="43" style="v" />Nim ni a ʼij yet chin wach yin, n-ca majaw ta chwe chi yet xat cʼun chin solixic, man at u chuch i Kajwal. <verse number="44" style="v" />Wetaʼam, ʼo ni u ʼij awacʼal, man are xin a tioxij, i wacʼal chi ʼo pin chʼacul, xu yin rib rumal i quicotemal. <verse number="45" style="v" />ʼUtz awe yet man xa cojo chi i Kajwal Dios cu ʼan na pacha u bim chawe —xu bij. </para><para style="q1"><verse number="46" style="v" />Teʼuri, xu bij i al-Mariy: </para><para style="q1">—Yin, ronojel in cʼux, lic quin coj u ʼij i Kajwal Dios. </para><para style="q1"><verse number="47" style="v" />I wanima yin lic ca quicot rumal i Dios Tolwe. </para><para style="q1"><verse number="48" style="v" />Yin n-nim ti in ʼij, xui-ri i Dios xu ya i ʼutz pinwi, tupu xa in rajchac ire. </para><para style="q1">Are ʼo wi woʼor, ronojel ʼij sak, conojel i winak quiqui bij na chi Dios nim i ʼutz u yom chwe. </para><para style="q1"><verse number="49" style="v" />Queje quiqui bij ni ique ile, man i Dios chi ʼAtz u Choʼab, nim ni ʼutz u ʼanom chwe. </para><para style="q1">Lic nim u ʼij u bi. </para><para style="q1"><verse number="50" style="v" />Ire nic are wi cril toʼbal qui wach niʼpa i winak quiqui xij quib chuwach; queje u ʼanom ile chique i katit ka mam; </para><para style="q1">xak queje cu ʼan ile chique i ka muk ka xiquin, we quiqui xij quib chuwach. </para><para style="q1"><verse number="51" style="v" />Ruʼ i nim laj u choʼab, nim i u ʼanom; </para><para style="q1">u kajsam qui ʼij niʼpa i quiqui ʼan nim che quib, man quiqui na ique ʼo qui nojbal. </para><para style="q1"><verse number="52" style="v" />Ire resam i nimak tak ʼatol tzij che qui patan; </para><para style="q1">i niʼpa i n-ti qui ʼij, ire xu ya qui ʼij. </para><para style="q1"><verse number="53" style="v" />Niʼpa i que numic, nim i ʼutz u yom chique; </para><para style="q1">xui-ri i beyomab, lic n-ta xu ya chique. </para><para style="q1"><verse number="54" style="v" />Xoj u to yoj oj aj Israel, chi oj rajchac ire; xcʼun chu cʼux chi cril toʼbal ka wach. </para><para style="q1"><verse number="55" style="v" />Xu ʼan na pacha u bim can chique i katit ka mam, che mam Abraham, xak chique i u muk u xiquin queʼe ʼij sak chiquij. </para><para style="m">(Queje ile xu bij i al-Mariy.) </para><para style="p"><verse number="56" style="v" />Ire xcanaj ruʼ i tit Wet colo oxib icʼ, teʼuri xtzalij chi rachoch. </para><para style="s1">Wach i ralaxbal i a-Wan </para><para style="p"><verse number="57" style="v" />I tit Wet, are xu rik u ʼij, xiwajic; xqʼuiji jun racʼal, ral ala. <verse number="58" style="v" />Niʼpa i je ʼo chirij chuwach, xak niʼpa i rachalal, ique xqui ta chi nim ni rutzil u cʼux i Kajwal Dios oʼonom che; ʼis xe ʼe quicot ruʼ. <verse number="59" style="v" />Are xtzʼakat i wajxakib ʼij, xe ʼe chu cojic i retal<note style="f" caller="+"><char style="fr" closed="false">1.59 </char><char style="ft" closed="false">Circuncisión u bi pa castílla. Chawila usucʼ i tzij “retalil” pa Diccionário pa qʼuisbal re i wuj-i.</char></note> que i aj Israel winak che u chʼacul i acʼal. Cacaj ique quiqui ya pu bi, a-Zacarías, pacha i u bi u kajaw. <verse number="60" style="v" />I u chuch xu bij: </para><para style="p">—N-are taj. I u bi: a-Wan —xu bij. </para><para style="p"><verse number="61" style="v" />—¿Wuchac ʼuri? —xqui bij che—. Mi jun chique awachalal ʼo i u bi queje ile —xe cha. </para><para style="p"><verse number="62" style="v" />Ique teʼuri xqui tzʼonoj che u kajaw ruʼ qui ʼab wach u bi craj cu ya che. <verse number="63" style="v" />Are ʼuri i u kajaw xu tzʼonoj chʼakap wuj chique, man cu tzʼibaj chuwach. “A-Wan u bi,” xu tzʼibaj. Conojel xqui bisoj che, wach i quilom. <verse number="64" style="v" />Are ʼuri i mam Zacarías juntir xel chic u chʼawbal; xu jek chʼaʼatic y xu bij u ʼij i Dios. <verse number="65" style="v" />Niʼpa i je aj chirij chuwach lic xqui bisoj. Xel u tzijol chuwi tak jyub re i Judéa: i winak ʼis xqui lapo wach i xa ʼanic. <verse number="66" style="v" />Niʼpa i winak chi xe taw ile, xe oc chi chʼobonic che, y xqui tzʼonoj chiquiwach: </para><para style="p">—¿Bi chi acʼalil ile? ¿Wach nawi u patan? </para><para style="m">—xqui bij. </para><para style="m">Queje ile xqui bij, man ʼalaj chi i Kajwal Dios lic ʼo ruʼ. </para><para style="s1">Wach u cojic u ʼij i Dios xu ʼan i mam Zacarías </para><para style="p"><verse number="67" style="v" />I mam Zacarías, chi u kajaw i a-Wan, xcʼun i u Tewal i Dios puwi, y xu jek ʼuri u bixquil i tzij-i: </para><para style="q1"><verse number="68" style="v" />Chaka bij u ʼij i Kajwal Dios, chi ka Dios oj aj Israel winak; </para><para style="q1">ire xoj ol u to ni yoj, chi oj u winak ire; u tojom i kelsaxic chi sak. </para><para style="q1"><verse number="69" style="v" />U yom jun Tolke chi nim u choʼab; ire-le, u muk u xiquin can i mam David, chi lic rajchac i Dios ujer. </para><para style="q1"><verse number="70" style="v" />Queje ile u bim canok chi cu ʼan na; lic ujer queje ile xu bij chique i je u loʼlaj ajbil u tzij. </para><para style="q1"><verse number="71" style="v" />Ire xu bij chi coj u to na chiquiwach i je aj chʼoʼoj chikij, coj u to na chiquiwach niʼpa i tzel coj quilo. </para><para style="q1"><verse number="72" style="v" />Queje ile u ʼanom chake, man queje ile u bim can chique i katit ka mam rumal i rutzil u cʼux. </para><para style="q1">Queje ile u ʼanom chake man n-cu sach ta chu cʼux wach i trat u ʼanom can cuʼ ique ujer. </para><para style="q1"><verse number="73" style="v" />I trat-le, i Dios lic xu bij che i ka mam, mam Abraham, chi cu ʼan na. </para><para style="q1"><verse number="74" style="v" />Xu bij chi coj resaj piquiʼab i je aj chʼoʼoj chikij man ʼutz n-caka xij ta kib chu ʼanic ka patan che ire; </para><para style="q1"><verse number="75" style="v" />xak caka ʼan ka patan chirij, lic oj chʼam, lic oj ʼutz chuwach, niʼpa i ʼij re i ka cʼaslemal. </para><para style="m">(Queje ile xu bij i mam Zacarías; teʼuri xu bij che i acʼal:) </para><para style="q1"><verse number="76" style="v" />Xak yet, ral wacʼal, quiqui bij ni winak chi yet at ajbil u tzij i Dios chi ʼAtz u ʼIj. </para><para style="q1">Queje quiqui bij na chawe, man cat nabeaj chuwach i Kajwal, que a yijba i winak chu tayic u tzij<note style="f" caller="+"><char style="fr" closed="false">1.76 </char><char style="ft" closed="false">I mer tzij xu bij are iri: chu yijbaxic u be.</char></note>. </para><para style="q1"><verse number="77" style="v" />Yet ca cʼut na chique i je re ire chi ʼo ni sachbal qui mac, ʼelsabal-que chi sak. </para><para style="q1"><verse number="78" style="v" />I ka Dios cʼax coj u naʼo, lic cril toʼbal ka wach; </para><para style="q1">rumal ile, cu tak na li jun aj chicaj; i u cʼunic, pacha coʼon i sak re u sakirbal. </para><para style="q1"><verse number="79" style="v" />Ire cu cʼam na li sak chique i je ʼo pa ʼekum; </para><para style="q1">cu cʼam li sak chique i quiqui xij quib che i camic. Coj u cʼam bi pa ʼo wi i quicotemal. </para><para style="m">(Queje ile xu bij i mam Zacarías.) </para><para style="p"><verse number="80" style="v" />I acʼal, chi a-Wan, ca tijin u qʼuiyic, xak ca tijin u qʼuiyic u cubibal u cʼux che i Dios. Are achi chic, xa ʼe jekel che i jyub tzʼinilic. Chila xqʼuiji wi cʼa xu rik ni ʼij re u cʼutic rib chique i aj Israel winak. </para><chapter number="2" style="c" /><para style="s1">I ralaxbal i Jesus </para><para style="p"><verse number="1" style="v" />Che tak i ʼij-le, are i ʼatz laj ʼatol tzij are i ma Augústo César. Ire xresaj li jun ʼatbal tzij chi ʼis ca tzʼibax qui bi i winak pa qui tinimit, ronojel tak i tinimit chi ʼo puʼab ire. <verse number="2" style="v" />Ile are i nabe rakan chi xu ʼan i ʼatbal tzij-i. Are xu ʼan ile, are i ma Cirénio are i gobernador pa jyub Síria. <verse number="3" style="v" />Conojel i winak ʼis que ʼe ʼuri chu tzʼibaxic qui bi pa tak tinimit pa je petnak wi i catit qui mam. <verse number="4-5" style="v" />I ma Jose, jekel pa tinimit Nazaret, chi u cwenta i Galiléa. Ire, u muk u xiquin can i rey mam David. Rumal i ʼatbal tzij chi xel lok, ʼo ni u chac ca ʼe pu tinimit pa alaxnak wi i mam David ujer. I tinimit-le are i Belen, u cwenta i jyub Judéa. Xe ʼe ʼuri i ma Jose pa Belen junam ruʼ i al-Mariy chi yatal chic che chi rixokil. Are xe ʼec, i al-Mariy iwab winak chic. <verse number="6" style="v" />Are je ʼo pa tinimit Belen, xu rik u ʼij chirij i ali-le; <verse number="7" style="v" />chila xqʼuiji wi i nabe racʼal, ral ala. Ique n-xqui rik ti qui qʼuijibal pa meson, rumal-i i al-Mariy xa xu pasij i racʼal pa tak cʼul, y xu cotzʼba pu waybal chicop. </para><para style="s1">Wach xu bij i ángel chique i je aj yuʼul chij </para><para style="p"><verse number="8" style="v" />Nakaj che i tinimit Belen, je ʼo juban aj chajil chij pa tak ʼes, que tijin chu chajixic qui chij chaʼab. <verse number="9" style="v" />Xak teʼet, jun ángel re i Kajwal Dios xwinakir chiquiwach. Xak i u chomal i Kajwal Dios lic ca walchʼin chiquij chiquiwach. Ique lic xqui xij quib. <verse number="10" style="v" />I ángel xu bij chique: </para><para style="p">—Mi xij iwib. Yin xa col in bij jun ʼutz laj tzij chiwe chi ʼis que quicot ni winak rumal. <verse number="11" style="v" />Woʼor xalax jun Toliwe pa Belen, chi u tinimit can i mam David ujer. Are i chatal rumal i Dios: i CRISTO, chi Kajwal. <verse number="12" style="v" />Are i cʼutbal-re chiwe chi katzij i quin bij, we qui tzucuj, qui rik ni acʼal cotzʼbam pa jun u waybal chicop, pasim pa tak cʼul. (Queje ile xu bij i ángel chique.) </para><para style="p"><verse number="13" style="v" />Are xoʼon ile, xak teʼet xe winakir uqʼuial ángel aj chicaj ruʼ i jun. Ique, que tijin chu cojic u ʼij i Dios; xqui bij: </para><para style="q1"><verse number="14" style="v" />“¡Chocsax u ʼij i Dios chila chicaj! </para><para style="q1">Chuxlan qui cʼux i winak chuwach i jyub taʼaj, </para><para style="q1">chi je u chom ire,” xqui bij i ángel. </para><para style="p"><verse number="15" style="v" />Are xqui bij ile, xe tzalij chic chicaj; teʼuri i aj chajil chij xqui bij chiquiwach: </para><para style="p">—Jo pa Belen, cakilbej re wach i xa ʼanic chi u ʼalijinsam i Kajwal Dios chake —xqui bij. </para><para style="p"><verse number="16" style="v" />Teʼuri i je aj chajil chij xe ʼe paʼanem cʼa Belen. Are xe uponic, xqui rik i al-Mariy ruʼ i ma Jose, xak i acʼal cotzʼbam pu waybal chicop. <verse number="17" style="v" />Are xquilo xqui bij chique i je ʼo chila wach i u bim i ángel chirij i acʼal-le. <verse number="18" style="v" />Conojel i xe tawic lic xqui bisoj wach i xbix chique cumal i je aj chajil chij. <verse number="19" style="v" />I al-Mariy toʼ xu ta wach i xqui bij. Xu cʼol i qui tzij pu cʼux; toʼ xu chʼobo. <verse number="20" style="v" />I je aj chajil chij xe tzalij chic pa i je petnak wi. Are xe ʼec, que tijin chu cojic u ʼij i Dios; xqui bij chi lic nim u ʼij, rumal ronojel i qui tom, xak i quilom. Xeʼelok lic katzij pacha i u bim i ángel chique. </para><para style="s1">Wach u jachic i acʼal Jesus che i Dios </para><para style="p"><verse number="21" style="v" />Xel wajxakib ʼij, xqui coj i retal<note style="f" caller="+"><char style="fr" closed="false">2.21 </char><char style="ft" closed="false">Circuncisión u bi pa castílla. Chawila usucʼ i tzij “retalil” pa Diccionário pa qʼuisbal re i wuj-i.</char></note> que i aj Israel winak che u chʼacul i acʼal; are ʼuri xqui ya pu bi A-JESUS. Are u bi ile chi bital che i al-Mariy rumal i ángel, are cʼa maja ca qʼuiji i yobil chirij. </para><para style="p"><verse number="22" style="v" />Are xtzʼakat u ʼij i ixok Mariy, xe ʼe pa Jerusalen, quiqui ʼanbej rawasil re u walijic, pacha cu bij i ujer ʼatbal tzij re i mam Moises. Xe ʼe chu jachic i acʼal che i Kajwal Dios. <verse number="23" style="v" />Queje xqui ʼan ique ile rumal i tzij-i chi tzʼibtal can chupam u ʼatbal tzij i Kajwal Dios; queje iri cu bij: “Are calax i nabe acʼal, we ala, ʼo u chac ca jach na puʼab i Dios.” Queje ile tzʼibtal canok. <verse number="24" style="v" />Rumal ʼuri, xe ʼe chu sujuxic queb palomax o xi n-taj, queb ixcucu, pacha i cu bij u ʼatbal tzij i Kajwal Dios. </para><para style="p"><verse number="25" style="v" />ʼO jun mam jekel chila pa Jerusalen, mam Simeon u bi. Ire ʼutz laj mam, lic u yom rib puʼab i Dios. Ire royʼem chic i tobal que i aj Israel winak. I mam-le, lic ʼo u Tewal i Dios ruʼ. <verse number="26" style="v" />Rumal u Tewal i Dios, retaʼam chi n-ca cam ta tan, cʼa cril ni u wach i Tolque, i jun chi u bim i Kajwal Dios cu tak na lok. <verse number="27" style="v" />I mam-le xoc pa rachoch i Dios, ucʼam rumal u Tewal i Dios. Are ʼuri i ma Jose i ati Mariy xak qui cʼamom bi i a-Jesus pa rachoch i Dios, chu ʼonquil che pacha i tzʼibtal can chupam u ʼatbal tzij i mam Moises. <verse number="28" style="v" />Are ʼuri i mam Simeon xu ʼaluj i acʼal pu ʼab, xu cʼamwaj che i Dios, y xu bij: </para><para style="q1"><verse number="29" style="v" />Woʼor, Wajwal Dios, xuxlan in cʼux; a ʼanom na, pacha a bim chwe; we cawaj, chin camok. </para><para style="q1"><verse number="30" style="v" />Xuxlan in cʼux man wilom chic wach i tobal-ke a yijbam. </para><para style="q1"><verse number="31" style="v" />Conojel i winak chuwach i jyub taʼaj, a yijbam wach i tobal-que. </para><para style="q1"><verse number="32" style="v" />I tobal-que chi a yijbam, queʼel chique i ne te aj Israel winak pacha sak petnak piquiwi. </para><para style="q1">Y yoj, chi oj aj Israel, oj a winak yet, cocsax ni ka ʼij rumal wach a ʼanom. </para><para style="m">(Queje ile xu bij i mam Simeon.) </para><para style="p"><verse number="33" style="v" />I ma Jose, xak i u chuch i a-Jesus, xqui bisoj wach i xqui ta, chi xbix chirij i acʼal. <verse number="34" style="v" />I mam Simeon xu tzʼonoj i ʼutz re i Dios piquiwi. Are ʼuri xu bij jun tzij che ixok Mariy, chi u chuch i acʼal. Xu bij: </para><para style="p">—I acʼal-i, yatal chakaxol man cu ʼalijinsaj na pachin je re i Dios, xak pachin ne te re. Rumal ire, je qʼui ni aj Israel que totaj na, xak je qʼui xa que tzak pa tojpen rumal. I acʼal-i col u cʼutu u choʼab i Dios, tobal na que i winak, xui-ri, je qʼui quiqui xutuj ni tobal-que le. <verse number="35" style="v" />Queje ile, quiqui ʼalijinsaj na wach i mer qui nojbal. Xui-ri yet, coc i bis pa cʼux pacha chʼichʼ coc ruʼ awanima. (Queje ile xu bij i mam Simeon che.) </para><para style="p"><verse number="36" style="v" />Xak ʼo jun tit ʼo chila, tit An u bi, chi ajbil u tzij i Dios. Ire u miʼal i ma Fanuel, chi u muk u xiquin can i mam Aser. I tit An-le, nim laj winak chic. Are cʼa ali, xcʼuliʼic, y xcucʼaj quib wukub junab ruʼ i rachijil. <verse number="37" style="v" />Teʼuri, xmalcanij canok, y ʼo chic ochénta y cuátro junab che. Ire n-kas ta xel pa rachoch i Dios, ca tijin chu cojic u ʼij i Dios chi paʼij, chi chaʼab; ʼolic n-cu tij ti u wa xa rumal u tzʼonoxic che i Dios. <verse number="38" style="v" />Are ʼuri ire-le xtejeb pan cuʼ i u kajaw i u chuch i a-Jesus, y xu tioxij che i Dios rumal i acʼal-le. Teʼuri xu paxsaj u tzijol i acʼal chique conojel niʼpa i aj Israel winak chi coyʼem i quelsaxic piquiʼab i aj Róma<note style="f" caller="+"><char style="fr" closed="false">2.38 </char><char style="ft" closed="false">I mer tzij xu bij are iri: coyʼem i relsaxic i Jerusalen piquiʼab i aj Róma. (I Jerusalen are u nimal qui tinimit i aj Israel winak.)</char></note>. </para><para style="p"><verse number="39" style="v" />I ixok Mariy, i ma Jose, are xe utzin chu ʼonquil pacha usucʼ u ʼatbal tzij i Kajwal Dios, xe tzalij ʼuri pa qui tinimit Nazaret, chi pa jyub Galiléa. <verse number="40" style="v" />Chila xqʼuiy wi i acʼal; xqʼuiji u choʼab, xqʼuiji u nojbal, xak i rutzil i Dios lic ʼo puwi. </para><para style="s1">Wach xu ʼan i a-Jesus chiquixol i mamʼib pa rachoch i Dios </para><para style="p"><verse number="41" style="v" />I u kajaw i u chuch i a-Jesus, ronojel junab que ʼe pa Jerusalen chi rilic i nimaʼij páscua<note style="f" caller="+"><char style="fr" closed="false">2.41 </char><char style="ft" closed="false">I nimaʼij páscua que i aj Israel winak, are cʼunsabal chi qui cʼux wach i quelic lok piquiʼab i aj Egípto ujer.</char></note>. <verse number="42" style="v" />Are ʼo cablajuj junab che i a-Jesus, xe ʼe pa Jerusalen, pacha ʼax quiqui ʼan wi pa nimaʼij. <verse number="43" style="v" />Xqʼuis i nimaʼij, xe tzalij lok, xui-ri, xcanaj i a-Jesus pa Jerusalen. I u kajaw u chuch n-xqui na taj we xcanaj canok; <verse number="44" style="v" />xqui bij ique, xa teren li cuʼ i rachiʼil. Xqui chʼij jun ʼij, toʼ queje ile xqui chʼob ique. Teʼuri xqui jek u tzucuxic chiquixol i rachalal, tak i je rachiʼil, <verse number="45" style="v" />y n-xqui rik taj. Rumal-i xe tzalij chic chu tzucuxic pa Jerusalen. <verse number="46" style="v" />Xicʼaw urox ʼij, teʼuri xqui rik pa rachoch i Dios. Are xqui riko, ire cul cuʼ i je tijonel re i ujer tzij pixab, ca tijin chu tayic qui tzij, xak ʼo i tzij cu tzʼonoj ire chique. <verse number="47" style="v" />Conojel i xqui ta wach i xu bij, lic xqui bisoj u nojbal, wach u tzalixic u wach xoʼon che i qui tzij. <verse number="48" style="v" />I u kajaw i u chuch, are xquil u wach, lic xqui bisoj. I u chuch xu bij che: </para><para style="p">—Wacʼal, ¿wuchac queje xa ʼan ile chake? Yin, ruʼ a kajaw, lic xoj cʼachir cha tzucuxic —xu bij. </para><para style="p"><verse number="49" style="v" />—¿Wuchac xa ipa xin i tzucuj wi? —xu bij i a-Jesus chique. ¿N-iwetaʼam ta ba ri, chi yin ʼo i quin ʼan pa rachoch in Kajaw? —xcha. </para><para style="p"><verse number="50" style="v" />Ique n-xqui ta ti usucʼ wach i xu bij chique. <verse number="51" style="v" />Teʼuri i a-Jesus xa ʼe cuʼ pa tinimit Nazaret; chila xcojon chique pacha ʼax coʼon wi. I u chuch xu cʼol pu cʼux ronojel wach i ʼantalic. <verse number="52" style="v" />I a-Jesus ca tijin u qʼuiyic, xak ca tijin u qʼuiyic u nojbal; wach i xu ʼano, i Dios ʼutz xrilo; xak i winak, ʼutz xquilo. </para><chapter number="3" style="c" /><para style="s1">Wach u pixbanic i ma Wan chique i winak </para><para style="p"><verse number="1-2" style="v" />Xoʼon panok, i Dios xu ʼijla i ma Wan, chi u cʼojol i mam Zacarías. Are xu ʼan i Dios ile, are i ma Tibério ʼatz laj ʼatol tzij, ʼo chic jolajuj junab che u ʼatbal tzij. Xak i ma Póncio Piláto are i gobernador re i jyub Judéa. Xak che i junab-le, are i ma Heródes are i cajʼatzil i aj Galiléa; xak i u chaʼ chi ma Felípe, are i cajʼatzil i aj Ituréa xak i aj Traconíte; xak i ma Lisánias are i cajʼatzil i aj Abilínia. Xak che i junab-le, i mam Anas, i mam Caifas, che queb, je ʼatz laj sacerdóte. </para><para style="p">Chupam i junab-le, i Dios xu ʼijla i ma Wan, chi ʼo pa jyub tzʼinilic. <verse number="3" style="v" />Xu tak bi che i jyub chu chiʼ i ya Jordan. I ma Wan, are xupon chila, xoc chu bixquil chique i winak chi ʼo u chac quiqui jalwachij qui noʼoj chi n-ʼus taj chuwach i Dios. Teʼuri, ca kajsax ni ya piquiwi, cʼutbal-re chi qui jalwachim qui noʼoj chuwach i Dios. Queje u rikic ile i cuybal qui mac, xu bij i ma Wan chique i winak. <verse number="4" style="v" />Xeʼelok pacha u bim can i ajbil u tzij i Dios, mam Isaías, chupam u wuj ujer. Ire u tzʼibam can i tzij-i: </para><para style="q1">Ca tataj u chʼawbal jun ca siqʼuin che i jyub tzʼinilic; cu bij: </para><para style="q1">“¡Ya ca pe i Kajwal! Chi yijba u be chuwach. </para><para style="q1">Chi sucʼba niʼpa i jul, niʼpa i tanalak pu be i Kajwal. </para><para style="q1"><verse number="5" style="v" />Niʼpa u xol tak jyub, ca nojsaxic; </para><para style="q1">niʼpa i u tzam tak jyub, ca kajsaxic; xak i ral tak jyub ca kajsax na. </para><para style="q1">Niʼpa i be cotcak, ca sucʼbax na; </para><para style="q1">niʼpa i be tanalak, ca jos na. </para><para style="q1"><verse number="6" style="v" />Teʼuri conojel i winak ʼis quiquil na wach i tobal-que u yijbam i Dios.” </para><para style="m">(Are i tzij ile u tzʼibam can i mam Isaías ujer, y queje ile xeʼelok.) </para><para style="p"><verse number="7" style="v" />Je qʼui i winak xe cʼun ruʼ i ma Wan, quiqui tzʼonoj u kajsaxic ya piquiwi. Ire xu bij chique: </para><para style="p">—¡Yix xa ix racʼal cumatz! ¿Pachin xbin chiwe chi quix totaj chuwach i tojpen chi ca tijin nali piwi? <verse number="8" style="v" />N-ʼus taj we toʼ ca kajsax ya piwi. Chi ʼana i ʼutz, i chom, ʼalijinsabal-re we i jalwachim chic i nojbal chi n-ʼus taj. Mi chʼob yix pi jolom, “Lic oj ʼutz man oj u muk u xiquin can i mam Abraham,” quix cha. Ile n-ta coʼono. Chiwila i abaj-i; i Dios, we ta craj, ca tiqui chu yijbaxic je qʼui u muk u xiquin i mam Abraham che. N-are ti rumal i mam, mam Abraham, quix totajic. <verse number="9" style="v" />Chitapeʼ, i Dios yij chic chu cojic pa tojpen niʼpa i u muk u xiquin i mam Abraham chi n-ʼus ti quiqui ʼano. Lic yij chic chu petsaxic i tojpen-le pacha cu ʼan jun achi yij chic ruʼ i ricaj cʼatzbal-re jun cheʼ. Niʼpa i cheʼ chi n-cu ya ti ʼutz laj echaʼ, ca cʼatzix na; teʼuri cocsax pa ʼaʼ. (Queje ile xu bij i ma Wan chique i winak.) </para><para style="p"><verse number="10" style="v" />Are ʼuri i winak xqui tzʼonoj che: </para><para style="p">—¿Wach caka ʼan ʼut? —xe cha. </para><para style="p"><verse number="11" style="v" />Xu bij chique: </para><para style="p">—We ʼo queb a camix, cha sipaj jun re i n-tu camix. We ʼo ca tijo, cha ya re i n-ti cu tijo —xu bij chique. </para><para style="p"><verse number="12" style="v" />Xak ʼo i aj tzʼonol alcawal xe cʼun ruʼ i ma Wan, quiqui tzʼonoj u kajsaxic ya piquiwi. Xqui bij che: </para><para style="p">—At tijonel, cha bij chake wach nawi caka ʼan yoj —xe cha che. </para><para style="p"><verse number="13" style="v" />Ire xu bij chique: </para><para style="p">—Mi tzʼonoj mas mer chique i winak, xui chi tzʼonoj chique pacha cu bij i ʼatbal tzij —xu bij. </para><para style="p"><verse number="14" style="v" />Xak ʼo i soldádo xe cʼun ruʼ, quiqui tzʼonoj che. </para><para style="p">—¿Wach caka ʼan yoj, oj soldádo? —xqui bij. </para><para style="p">—Me i xibij i winak —xu bij chique— xak mi maj qui mer; mi coj qui mac we n-ti qui mac; chix quicot ruʼ iwajil chi qui chʼaco; mi rayij mas. (Queje xu bij i ma Wan ile chique.) </para><para style="p"><verse number="15" style="v" />I aj Israel winak, ʼis coyʼem chic u cʼunic i Tolque; xqui jek u chʼobic piqui cʼux chi i ma Wan mok are i Tolque-le. <verse number="16" style="v" />Ire xu bij ʼuri chique conojel: </para><para style="p">—Yin n-in ti Toliwe chi iwoyʼem. Yin, katzij quin kajsaj ya piwi, xui-ri, i jun chi ca cʼun chwijil yin cu kajsaj li u Tewal i Dios piwi; xak cu kajsaj li ʼaʼ piquiwi i je mal. Ire mas nim ni u ʼij chinwach yin; n-ca majaw ta chwe quin ʼan mocom che wib chirij, mi tene quin tor u wach u xajab, rumal ni u ʼij nim. <verse number="17" style="v" />Col u ʼata tzij piquiwi i winak, pachin i je ʼutz, xak pachin i ne te ʼutz. Ire yij chic pacha coʼon jun ruʼ u pubal u wach trígo. Are i ʼutz quel che u trígo, cu molo y cu ya pu cʼolbal. I rij, chi n-ʼus taj, cu poroj pa ʼaʼ chi n-tu chupic —xu bij i ma Wan chique. </para><para style="p"><verse number="18" style="v" />Ruʼ tak i tzij-le, xe u pixbaj i winak, xak ruʼ juban chic pixbanic. Queje xoʼon ire ile, are ca tijin chu bixquil i ʼutz laj tzij re i Dios chique i winak. <verse number="19" style="v" />Xui-ri, i ma Heródes, chi cajʼatzil i aj Galiléa, xu tzʼapij i ma Wan pa cárcel. Xu tzʼapij, man i ma Wan xu bij che chi n-ʼus ti ca tijin chu ʼanic. Ire u majom i ati Erodiys, chi rixokil u chaʼ, chi ma Felípe; xak ʼo juban chic u mac u ʼanom. <verse number="20" style="v" />Are xyaj rumal i ma Wan, xpe roywal; rumal-i xu min pa cárcel. Are jun chic u mac-i xu ʼano. </para><para style="s1">Xkajsax ya puwi i Jesus </para><para style="p"><verse number="21" style="v" />I Jesus, are xkajsax ya piquiwi conojel i winak, xak xkajsax ya puwi ire. Are ʼuri, are ca tijin chu tzʼonoxic che i Dios, xjaktaj i caj, <verse number="22" style="v" />y xkaj li u Tewal i Dios puwi, pacha u qʼuexwach palomax. Xtataj jun chʼawbal chicaj chi xu bij: </para><para style="p">—Yet lic at in Cʼojol; cʼax cat in naʼo. Lic quin quicot awumal —xcha. </para><para style="s1">I qui bi i ratit u mam i Jesus </para><para style="p"><verse number="23" style="v" />I Jesus, are xu jek u chac, colo ʼo chic tréinta junab che. Ire, are u cʼojol i ma Jose, quiqui bij i winak. I ma Jose-le, are u cʼojol i ma Eli. </para><para style="q1"><verse number="24" style="v" />I ma Eli are u cʼojol i ma Matat. </para><para style="q1">I ma Matat are u cʼojol i ma Levi. </para><para style="q1">I ma Levi are u cʼojol i ma Mélqui. </para><para style="q1">I ma Mélqui are u cʼojol i ma Jána. </para><para style="q1">I ma Jána are u cʼojol i ma Jose. </para><para style="q1"><verse number="25" style="v" />I ma Jose are u cʼojol i ma Matatías. </para><para style="q1">I ma Matatías are u cʼojol i ma Amos. </para><para style="q1">I ma Amos are u cʼojol i ma Nahum. </para><para style="q1">I ma Nahum are u cʼojol i ma Esli. </para><para style="q1">I ma Esli are u cʼojol i ma Nagái. </para><para style="q1"><verse number="26" style="v" />I ma Nagái are u cʼojol i ma Maat. </para><para style="q1">I ma Maat are u cʼojol i ma Matatías. </para><para style="q1">I ma Matatías are u cʼojol i ma Seméi. </para><para style="q1">I ma Seméi are u cʼojol i ma Jose. </para><para style="q1">I ma Jose are u cʼojol i ma Juda. </para><para style="q1"><verse number="27" style="v" />I ma Juda are u cʼojol i ma Joána. </para><para style="q1">I ma Joána are u cʼojol i ma Résa. </para><para style="q1">I ma Résa are u cʼojol i ma Zorobabel. </para><para style="q1">I ma Zorobabel are u cʼojol i ma Salatiel. </para><para style="q1">I ma Salatiel are u cʼojol i ma Néri. </para><para style="q1"><verse number="28" style="v" />I ma Néri are u cʼojol i ma Mélqui. </para><para style="q1">I ma Mélqui are u cʼojol i ma Adi. </para><para style="q1">I ma Adi are u cʼojol i ma Cosam. </para><para style="q1">I ma Cosam are u cʼojol i ma Elmodam. </para><para style="q1">I ma Elmodam are u cʼojol i ma Er. </para><para style="q1"><verse number="29" style="v" />I ma Er are u cʼojol i ma Josue. </para><para style="q1">I ma Josue are u cʼojol i ma Eliézer. </para><para style="q1">I ma Eliézer are u cʼojol i ma Jorim. </para><para style="q1">I ma Jorim are u cʼojol i ma Matat. </para><para style="q1"><verse number="30" style="v" />I ma Matat are u cʼojol i ma Levi. </para><para style="q1">I ma Levi are u cʼojol i ma Simeon. </para><para style="q1">I ma Simeon are u cʼojol i ma Juda. </para><para style="q1">I ma Juda are u cʼojol i ma Jose. </para><para style="q1">I ma Jose are u cʼojol i ma Jonan. </para><para style="q1">I ma Jonan are u cʼojol i ma Eliaquim. </para><para style="q1"><verse number="31" style="v" />I ma Eliaquim are u cʼojol i ma Meléa. </para><para style="q1">I ma Meléa are u cʼojol i ma Mainan. </para><para style="q1">I ma Mainan are u cʼojol i ma Matáta. </para><para style="q1">I ma Matáta are u cʼojol i ma Natan. </para><para style="q1"><verse number="32" style="v" />I ma Natan are u cʼojol i ma David. </para><para style="q1">I ma David are u cʼojol i ma Isai. </para><para style="q1">I ma Isai are u cʼojol i ma Obed. </para><para style="q1">I ma Obed are u cʼojol i ma Booz. </para><para style="q1">I ma Booz are u cʼojol i ma Salmon. </para><para style="q1">I ma Salmon are u cʼojol i ma Naason. </para><para style="q1"><verse number="33" style="v" />I ma Naason are u cʼojol i ma Aminadab. </para><para style="q1">I ma Aminadab are u cʼojol i ma Aram. </para><para style="q1">I ma Aram are u cʼojol i ma Esrom. </para><para style="q1">I ma Esrom are u cʼojol i ma Fáres. </para><para style="q1">I ma Fáres are u cʼojol i ma Juda. </para><para style="q1"><verse number="34" style="v" />I ma Juda are u cʼojol i ma Jacob. </para><para style="q1">I ma Jacob are u cʼojol i ma Isaac. </para><para style="q1">I ma Isaac are u cʼojol i ma Abraham. </para><para style="q1">I ma Abraham are u cʼojol i ma Tare. </para><para style="q1">I ma Tare are u cʼojol i ma Nacor. </para><para style="q1"><verse number="35" style="v" />I ma Nacor are u cʼojol i ma Serug. </para><para style="q1">I ma Serug are u cʼojol i ma Ragáu. </para><para style="q1">I ma Ragáu are u cʼojol i ma Peleg. </para><para style="q1">I ma Peleg are u cʼojol i ma Héber. </para><para style="q1">I ma Héber are u cʼojol i ma Sála. </para><para style="q1"><verse number="36" style="v" />I ma Sála are u cʼojol i ma Cainan. </para><para style="q1">I ma Cainan are u cʼojol i ma Arfaxad. </para><para style="q1">I ma Arfaxad are u cʼojol i ma Sem. </para><para style="q1">I ma Sem are u cʼojol i ma Noe. </para><para style="q1">I ma Noe are u cʼojol i ma Lamec. </para><para style="q1"><verse number="37" style="v" />I ma Lamec are u cʼojol i ma Matusalen. </para><para style="q1">I ma Matusalen are u cʼojol i ma Enoc. </para><para style="q1">I ma Enoc are u cʼojol i ma Jared. </para><para style="q1">I ma Jared are u cʼojol i ma Mahalaleel. </para><para style="q1">I ma Mahalaleel are u cʼojol i ma Cainan. </para><para style="q1"><verse number="38" style="v" />I ma Cainan are u cʼojol i ma Enos. </para><para style="q1">I ma Enos are u cʼojol i ma Set. </para><para style="q1">I ma Set are u cʼojol i ma Adan. </para><para style="q1">I ma Adan are u cʼojol i Dios. </para><chapter number="4" style="c" /><para style="s1">I itzel craj cu cʼam u pam i Jesus </para><para style="p"><verse number="1" style="v" />I Jesus xel chila che i ya Jordan, lic ʼo u Tewal i Dios ruʼ. Teʼuri xcʼam bi che jun jyub tzʼinilic rumal u Tewal i Dios. <verse number="2" style="v" />Chila xu chʼij cuarénta ʼij, lic n-ta xu tijo. Are ʼo chila, xupon itzel ruʼ; xraj ire cu ʼan che i Jesus chi cu ʼan jun u mac. Are xicʼaw i cuarénta ʼij, xpe i numic che. <verse number="3" style="v" />Are ʼuri, i itzel xu bij che: </para><para style="p">—We yet at u Cʼojol i Dios, cha bij che i abaj-i coʼon wa che rib —xu bij. </para><para style="p"><verse number="4" style="v" />I Jesus xu laʼ u wach che: </para><para style="p">—N-quin ʼan taj —xu bij—. Man chupam u wuj i Dios, queje iri tzʼibtalic: “N-xui ta rumal i wa je cʼas i winak. Xui-ri are ronojel u tzij i Dios je cʼasbawnak” —xu bij i Jesus. </para><para style="p"><verse number="5" style="v" />Teʼuri i itzel xu cʼam bi che jun nim laj jyub. Juntir xu cʼut che i Jesus ronojel i nimak tak tinimit ʼo chuwach i jyub taʼaj. <verse number="6" style="v" />Teʼuri xu bij chic che: </para><para style="p">—Ronojel iri ʼis ʼo pinʼab yin. Xak ʼo pinʼab quin sipaj che, pachin che cwaj yin. Ronojel iri, ruʼ u chomal, quin sipaj chawe, <verse number="7" style="v" />xui-ri we yet cat xuqui chinwach, y ca coj in ʼij —xu bij itzel che. </para><para style="p"><verse number="8" style="v" />I Jesus xu laʼ chic u wach che: </para><para style="p">—Chat el chinwach, a-Satanas, man chupam u wuj i Dios, queje iri tzʼibtalic: “Xui che Awajwal Dios cha cojo u ʼij; xui che ire ca ʼan wi a patan,” queje ile cu bij —xu bij. </para><para style="p"><verse number="9" style="v" />Teʼuri i itzel xu cʼam bi i Jesus pa Jerusalen. Xe u ya chila cʼa chu tzam i rachoch i Dios. Teʼuri xu bij che: </para><para style="p">—We yet at u Cʼojol i Dios, cha cʼaka bi awib cʼa pulew. N-cat cam taj, <verse number="10" style="v" />man chupam u wuj i Dios, queje iri tzʼibtalic: </para><para style="q1">I Dios cu bij na chique u ángel cat qui chajij. </para><para style="q1"><verse number="11" style="v" />Ique lic cat cucʼaj che qui ʼab; </para><para style="q1">mi tene quiqui ya chawe que ʼana cʼax che awakan che abaj, cu bij. </para><para style="m">(Queje ile xu bij itzel che.) </para><para style="p"><verse number="12" style="v" />I Jesus xu laʼ chic u wach che: </para><para style="p">—Xak tzʼibtal i tzij-i chupam u wuj i Dios: “Ma cʼam u pam Awajwal Dios,” cu bij. Rumal-i, n-quin ʼan taj —xu bij che. </para><para style="p"><verse number="13" style="v" />I itzel, ya n-cu rik ta chic wach cu tʼorbej re i Jesus, are ʼuri, xel jun tiémpo chuwach. </para><para style="s1">Wach i jekbal re u chac i Jesus </para><para style="p"><verse number="14" style="v" />Teʼuri i Jesus xtzalij pa Galiléa, lic ʼo u Tewal i Dios ruʼ. Ronojel wach i xu ʼano, xel u tzijol ronojel pa tak jyub chirij chuwach. <verse number="15" style="v" />Ire xu cʼut u tzij i Dios chique i winak pa tak molbalʼib, y conojel xqui bij chi nim u ʼij. </para><para style="s1">I aj Nazaret n-cacaj ti u tzij i Jesus </para><para style="p"><verse number="16" style="v" />Teʼuri i Jesus xa ʼe pa tinimit Nazaret, pa xqʼuiy wi. Pacha ʼax coʼon wi pa tak uxlambal ʼij, xoc pa molbalʼib. Xqui tzʼonoj che chi crajlaj u tzij i Dios chique i je ʼo chila. <verse number="17" style="v" />Are xtaqʼui chu ʼonquil, xqui ya i wuj che chi u tzʼibam can i mam Isaías, chi ajbil u tzij i Dios ujer. Xu jak i wuj, xu tzucuj y xu riko pa ʼo wi i tzij chi queje iri cu bij: </para><para style="q1"><verse number="18" style="v" />I u Tewal i Kajwal lic ʼo wuʼ, man in u chom yin chu paxsaxic i ʼutz laj tzij chique i nibaʼib; </para><para style="q1">in u takom li chi relsaxic i cʼax piqui cʼux, niʼpa i que bisonic. </para><para style="q1">In u takom li chu bixquil wach i quelbal chi sak, niʼpa i je chaptajnak, xak chu bixquil wach u rikic i qui tzunbal i je mawach. </para><para style="q1">In u takom li chi qui toʼic niʼpa i quiqui tij i cʼax. </para><para style="q1"><verse number="19" style="v" />In u takom li chu bixquil chiwe chi ya xu rik i ʼij chatal rumal i Dios chi cu cʼut chiwe ʼo chic toʼbal i wach. </para><para style="m">(Are i tzij-le xrajlaj i Jesus chique, chi u tzʼibam can i mam Isaías.) </para><para style="p"><verse number="20" style="v" />Teʼuri xu bor chic i wuj, y xu ya che i chajinel, y xcubiʼic. Conojel i je ʼo pa ja toʼ xqui maj u takexic. <verse number="21" style="v" />Teʼuri xu jek i chʼaʼatic cuʼ. Xu bij: </para><para style="p">—Woʼor, chupam i ʼij-i, i Dios ca tijin chu ʼonquil pacha i tzij-le chi tzʼibtal can ujer. Woʼor, quiwil ʼut ʼo chic chi chiwach —xu bij i Jesus chique. </para><para style="p"><verse number="22" style="v" />Conojel lic ʼutz xe chʼaw chirij i Jesus. Lic chom i u tzij xu bij; lic xqui bisoj rumal. Xqui bij chiquiwach: </para><para style="p">—Ire-le ¿xataba n-are ti u cʼojol i ma Jose? Are pues —xe cha. </para><para style="p"><verse number="23" style="v" />I Jesus xu bij chique: </para><para style="p">—Katzij, yix qui bij na i tzij-i chwe, chi ʼax bital wi: “Ajcun, cha cunaj awib yet,” qui bij na chwe. Xak qui bij na iri chwe: “Niʼpa i ka tom chi a ʼanom chila pa tinimit Capernaum, cha ʼana ni waral chupam a tinimit yet,” qui bij na chwe. (Queje xu bij i Jesus ile chique.) </para><para style="p"><verse number="24" style="v" />Xak xu bij: </para><para style="p">—N-quin ʼan taj, man mi jun ajbil u tzij i Dios cocsax u ʼij pu tinimit ire. <verse number="25" style="v" />Quin cʼunsaj na pi cʼux wach xu ʼan i mam Elías, chi ajbil u tzij i Dios ujer. Che tak i ʼij-le, n-xpe ti jab oxib junab ruʼ nicʼaj; rumal-i xpe waʼjal chuwach i jyub taʼaj. Je qʼui ixokib malcanib pa jyub Israel, <verse number="26" style="v" />xui-ri i Dios n-xu tak ti mam chi qui toʼic ique; xa xu tak bi ruʼ jun ixok malcan chi n-aj Israel taj; i ixok-le aj Sarépta, chi re i jyub Sidon. <verse number="27" style="v" />Xak quin cʼunsaj pi cʼux wach xu ʼan i mam Eliséo ujer. Je qʼui je rach aj Israel chi ʼo itzel laj yobil lépra chique. Xui-ri, mi jun xe u cunaj chique, xui i ma Naaman chi aj Síria, xcunaxic; ire n-aj Israel taj. (Queje xu bij i Jesus ile chique.) </para><para style="p"><verse number="28" style="v" />Are xqui ta wach i xu bij, ʼis xpe coywal niʼpa je ʼo pa molbalʼib<note style="f" caller="+"><char style="fr" closed="false">4.28 </char><char style="ft" closed="false">I aj Israel xpe coywal che, man xqui ta usucʼ wach xraj u bixquil i Jesus, chi xak ca ʼax i ʼutz re i Dios chique i ne te aj Israel.</char></note>. <verse number="29" style="v" />Are ʼuri xe walijic y xquesaj pa tinimit. Xqui cʼam bi tzam jyub re i tinimit, xcaj ique quiqui cʼak li chuwi jyub, <verse number="30" style="v" />xui-ri i Jesus xa xicʼaw chiquixol y xu maj u be. </para><para style="s1">Wach u cunaxic jun achi ʼo itzel tew che </para><para style="p"><verse number="31" style="v" />Teʼuri xkaj bi i Jesus pa Capernaum, chi u cwenta i jyub Galiléa. Che i uxlambal ʼij, xe u tijoj i winak. <verse number="32" style="v" />Ique toʼ quiqui bisoj wach i cʼutunic cu ʼano, man i u tzij pacha u tzij jun ʼatol tzij. </para><para style="p"><verse number="33" style="v" />ʼO jun achi pa molbalʼib, ʼo itzel tew che. Ire xsiqʼuin chu bixquil: </para><para style="p"><verse number="34" style="v" />—Jesus aj Nazaret, ¿wuchac col a mina awib kuʼ yoj? ¿Mok xat cʼun na col a sachbej ka wach? Yin wetaʼam a wach: yet are i jun at petnak ruʼ i Dios; ¡lic ʼo re i Dios chawe! (Queje ile ca siqʼuin chu bixquil.) </para><para style="p"><verse number="35" style="v" />I Jesus xu ʼatij i itzel tew che, wach i xu bij. </para><para style="p">—¡Mat chʼawic! —xu bij—. ¡Chawoʼtaj can i achi-le! —xu bij che. </para><para style="p">Are ʼuri i itzel tew xu tzaksaj i achi pulew chiquiwach i winak. Teʼuri xel che, n-ta chic jun cʼax xu ʼan che i achi. <verse number="36" style="v" />Conojel i winak xe oc ʼil che y xe oc chu chʼobic chiquiwach: </para><para style="p">—¿Bi chi tzijol ile xu bij? —xe cha chiquiwach—. I achi-le, u tzij lic ʼo u choʼab; ʼo puʼab que u tak bi itzel tew, ¡y que ʼelic! —xqui bij. </para><para style="p"><verse number="37" style="v" />Teʼuri xpax u tzijol i Jesus ronojel i jyub re i Galiléa. </para><para style="s1">Wach i rutzirsaxic u chuch u jiʼ i ma Pédro </para><para style="p"><verse number="38" style="v" />I Jesus xel pa molbalʼib y xa ʼe chi rachoch i ma Simon. I u chuch u jiʼ i ma Simon lic iwab, nim i ʼaʼ ʼo chirij. Are xoc i Jesus pa ja, xqui tzʼonoj cuybal mac che chi crilo. <verse number="39" style="v" />Are ʼuri xa ʼe tacʼal ruʼ u chʼat y xu ʼatij i ʼaʼ. Juntir xpactaj i ʼaʼ chirij ixok. Are ʼuri ire xwalijic, y xoc chi qui tzukic. </para><para style="s1">I Jesus xe rutzirsaj i iwabib je qʼui </para><para style="p"><verse number="40" style="v" />Are kajnak chic i ʼij, i winak xqui ticba li u cʼamic iwabib ruʼ i Jesus<note style="f" caller="+"><char style="fr" closed="false">4.40 </char><char style="ft" closed="false">Queje ile xqui ʼano, xcoyʼej cʼa xkaj ni ʼij pa uxlambal ʼij, man we xe cunan pa ʼij, i qui ʼatbal tzij i aj Israel winak cu bij chi que macunic.</char></note>. Xa bi chi yobil ʼo chique, ire ʼis xu ya u ʼab piquiwi chi qui jujunal, y xe utziric. <verse number="41" style="v" />Xak je qʼui i winak xelsax itzel tew chique. Are xe ʼelic, xe siqʼuinic: “¡Yet at u Cʼojol i Dios!” xe cha. Ire xe u ʼatij, y xu bij chique, “Mix chʼawic,” xu bij, man ique quetaʼam are ire i Tolque i aj Israel winak. </para><para style="s1">I Jesus xu bij u tzij i Dios pa tak molbalʼib </para><para style="p"><verse number="42" style="v" />Sakir chucab ʼij, i Jesus xel pa tinimit, xa ʼe che jun jyub tzʼinilic. I winak lic xqui tzucuj, y xqui riko pa ʼo wi. Cacaj ique ca canaj cuʼ, <verse number="43" style="v" />péro i Jesus xu bij chique: </para><para style="p">—Quin ʼe chic che juban tak tinimit; ʼo u chac xak quin bij chique ique wach i coquic pa cu ʼat wi tzij i Dios. Are i rumal-i xin u tak li Dios —xu bij chique. </para><para style="p"><verse number="44" style="v" />Teʼuri, xa ʼe chu bixquil u tzij i Dios chique i winak pa tak molbalʼib, ronojel i jyub que i aj Israel winak. </para><chapter number="5" style="c" /><para style="s1">Wach i qui chapic uqʼuial car </para><para style="p"><verse number="1" style="v" />I Jesus tacʼal chiya, Genesaret u bi. Lic je qʼui i winak xe uponic, lic quiqui tacpuj chic quib, man cacaj quiqui ta u tzij i Dios. <verse number="2" style="v" />I Jesus xril queb bárco, ʼo chu chiʼ i ya, pa xqui canaj wi can i aj chapol car. Ique que tijin chu chʼajic i cataraya. <verse number="3" style="v" />I Jesus xoc chupam jun bárco chi re i ma Simon. Teʼuri xu tzʼonoj pawor che i rajaw chi cocsax pan jubiʼ pa ya. Are ʼuri i Jesus xcubi chupam i bárco y xoc chu cʼutic chique i winak. <verse number="4" style="v" />Are xutzin u chʼaʼatic cuʼ i winak, xu bij che i ma Simon: </para><para style="p">—Cha binsaj bi a bárco pa cho, teʼuri cha cʼaka bi awataraya chila y ʼo ca riko —xu bij. </para><para style="p"><verse number="5" style="v" />I ma Simon xu bij che: </para><para style="p">—Nim laj winak, lic coj tijinic jun aʼab, péro n-ti xka riko. Xui-ri, we queje ca bij yet ile, quin ʼan na —xu bij. </para><para style="p"><verse number="6" style="v" />Teʼuri xqui cʼak bi i cataraya. Lic qʼui i car xu jecʼ li ataraya; xu ticba u rakcrijic rumal. <verse number="7" style="v" />Xqui ʼan pan séña chique i cachiʼil ruʼ chic jun bárco, chi que ol qui to na ruʼ i cataraya. I juban xe cʼunic y xe qui to i cachiʼil; xnoj i queb bárco che i car, laj xe muktaj pa ya rumal. <verse number="8" style="v" />I ma Simon Pédro, are xril ile, xuqui chuwach i Jesus y xu bij che: </para><para style="p">—¡Chat el chinwach, Kajwal, man yin xa in ajmac laj achi! —xcha. </para><para style="p"><verse number="9" style="v" />Queje xu bij i ma Simon ile, man lic xu xij rib. Xak niʼpa i je ʼo ruʼ ʼis xe oc ʼil rumal ni uqʼuial car xqui chapo. <verse number="10" style="v" />Xak i juban cachiʼil xqui xij quib, chi je are i ma Jacóbo i ma Wan, chi je u cʼojol i mam Zebedéo. I Jesus xu bij che i ma Simon: </para><para style="p">—Ma xij awib; woʼor quin ʼan chawe at aj tzucul-que i winak pacha ca ʼan chique i car —xu bij che. </para><para style="p"><verse number="11" style="v" />Teʼuri xquesaj li qui bárco chu chiʼ i ya; ronojel ʼis xqui canaj canok y xe terej bi chirij. </para><para style="s1">Wach i rutzirsaxic i achi ʼo yobil lépra che </para><para style="p"><verse number="12" style="v" />Xoʼon panok, i Jesus, are ʼo che jun tinimit, xupon jun achi ruʼ, ʼo itzel laj yobil che, lépra ca bixic. Ire, are xril i Jesus, xuqui chuwach y xu kajsaj u jolom cʼa chuwach ulew; lic xu tzʼonoj utzil chomal che. Xu bij: </para><para style="p">—Nim laj winak, we ta cawaj, cat tiqui chi relsaxic itzel laj yobil ʼo chwe —coʼono. </para><para style="p"><verse number="13" style="v" />Teʼuri i Jesus xu chap ruʼ u ʼab; </para><para style="p">—Cwaj —xu bij—. ¡Chat utzirok! </para><para style="p">Are xu bij ile che, juntir xchomar chic u chʼacul i achi. <verse number="14" style="v" />I Jesus xu bij che: </para><para style="p">—Mi jun ma lap che wach in ʼanom. Xui-ri, jat, ja cʼutu awib che i sacerdóte chi at utzirnak, cha sujuj a sipon chuwach i Dios, pacha u bim can i mam Moises. Queje cha ʼana ile, man caquetamaj conojel i winak chi at utzirnak chic, chʼam chic a chʼacul —xu bij che. </para><para style="p"><verse number="15" style="v" />Teʼuri i Jesus, mas xpax u tzijol wach ca tijin chu ʼonquil. I winak lic quiqui tzucuj; je qʼui xe moltaj chu tayic u tzij; xak chu tzʼonoxic che, chi que utzirsaxic. <verse number="16" style="v" />Xui-ri, ire ʼolic ca ʼe pa tak jyub tzʼinilic chu tzʼonoxic che i Dios. </para><para style="s1">Wach i rutzirsaxic jun sic </para><para style="p"><verse number="17" style="v" />Xoʼon panok, i Jesus ca tijin chu cʼutic chique i winak. Xak chila je cul juban aj Fariséo, xak jujun chique i tijonel re i ujer ʼatbal tzij. Ique je petnak pa ronojel tak i aldéa re i jyub Galiléa, xak i re i jyub Judéa, xak ʼo jujun je petnak cʼa pa tinimit Jerusalen. I Jesus, lic ʼo u choʼab i Dios ruʼ, che i cutzirsaxic iwabib. <verse number="18" style="v" />Are ʼuri, xe upon juban achiab, cucʼam bi jun achi chuwa chʼat, lic siquirnak u chʼacul. Cacaj que oc bi pa ja, quiqui yabej-re chuwach i Jesus. <verse number="19" style="v" />N-xqui rik taj pa que oc wi, cumal i winak lic je qʼui. Rumal ʼuri, xe ʼel chuwi ja y xquesaj i xot. Teʼuri xqui kajsaj bi iwab chuwa chʼat cʼa paja. Lic chiquixol i winak xqui kajsaj wi, mer chuwach i Jesus xqui ya wi. <verse number="20" style="v" />I Jesus xrilo, chi i achiab-le lic qui cubam qui cʼux che. Rumal ʼuri, xu bij che i iwab: </para><para style="p">—Wacʼal, niʼpa i a mac ya cuytajnak chic —xu bij. </para><para style="p"><verse number="21" style="v" />Are ʼuri, i tijonel re i ujer ʼatbal tzij, xak i aj Fariséo xe oc chu chʼobic piqui cʼux: “¿Bi ruxic i achi-le? I tzij xu bij-le, cu kajsaj u ʼij i Dios ruʼ. Mi jun ʼo puʼab cu cuy i qui mac i winak; ¡xui i Dios!” xe cha. </para><para style="p"><verse number="22" style="v" />Xui-ri, i Jesus retaʼam wach quiqui chʼobo. Rumal-i xu bij chique: </para><para style="p">—¿Wuchac qui chʼob ile pi cʼux? <verse number="23" style="v" />Ile n-cʼax tu bixquil chi “Ya xcuytaj a mac.” Are i cʼax u bixquil are iri: “Chat walijok, y chat binok,” are ile cʼax u ʼonquil che jun winak. <verse number="24" style="v" />Xui-ri yin chi in Achi aj Chicaj quin ʼalijinsaj na chiwe chi ʼo pinʼab quin cuy ni qui mac i winak waral chuwach i jyub taʼaj —xu bij chique. </para><para style="p">Teʼuri xu bij che i achi chi siquirnak: </para><para style="p">—Chatapeʼ, chat walijok, cha yaca bi a soc, y jat chi awachoch —xu bij. </para><para style="p"><verse number="25" style="v" />Juntir xwalij i iwab chiquiwach i winak. Xu yac bi u soc chi cotzʼol te chuwach, y xa ʼe chi rachoch, ca tijin chu cojic u ʼij i Dios. <verse number="26" style="v" />Conojel lic xqui bisoj, y xe oc chu bixquil u ʼij i Dios. Lic je ocnak ʼil, xqui bij: “I kilom woʼor, lic jun milágro,” xe cha. </para><para style="s1">I sicʼbal re i ma Lewi </para><para style="p"><verse number="27" style="v" />Are xu ʼan ile, i Jesus xa ʼec. Are ca tijin chi be, xril jun aj tzʼonol alcawal cul pu qʼuijibal. I achi-le, ma Lewi u bi. I Jesus xu bij che: </para><para style="p">—Chat terej chwij —coʼono. </para><para style="p"><verse number="28" style="v" />I ma Lewi juntir xwalijic, ʼis xu canaj can ubitak-re, y xterej chirij. </para><para style="p"><verse number="29" style="v" />Xoʼon panok i ma Lewi xu ʼan jun nim laj cenar che rachoch, cojbal u ʼij i Jesus. Je qʼui i aj tzʼonol alcawal je ʼo cuʼ chi mexa, xak je ʼo chic juban winak cuʼ. <verse number="30" style="v" />I aj Fariséo chila, je cachiʼilam i qui tijonel, chi je ajʼatzil re i ujer ʼatbal tzij. Ique xe oc chi qui chʼachʼaxic u tijoxelab i Jesus. Y xqui bij: </para><para style="p">—¿Wuchac queje qui ʼan yix ile? Xa qui tij i wa y qui tuʼ i yaʼ cuʼ i aj tzʼonol alcawal, xak i juban ne te ʼutz laj tak winak —xe cha chique. </para><para style="p"><verse number="31" style="v" />I Jesus xu laʼ u wach chique: </para><para style="p">—Quin ʼan iri, man are i je iwab craj jun ajcun chique; i ʼutz qui wach, n-tu chac jun ajcun chique. <verse number="32" style="v" />Yin in cʼun-nak chi qui siqʼuixic i je ajmaquib, man quiqui rik ni u jalwachixic i qui cʼaslemal. Niʼpa i je ʼutz, n-tu chac quin ʼat in pen cuʼ —xu bij chique. </para><para style="s1">I costúmbre re ujer n-cumaj taj cocsax ruʼ i cʼutunic cʼacʼ </para><para style="p"><verse number="33" style="v" />Teʼuri ique xe oc chu tzʼonoxic che i Jesus: </para><para style="p">—¿Wuchac i a tijoxelab yet n-cacoʼtaj ta jun ʼij queb ʼij i qui waʼim chuwach i Dios, pacha caka ʼan yoj? —xqui bij—. I u tijoxelab i ma Wan quiqui ʼano; xak queje caka ʼan yoj oj aj Fariséo. Xui-ri, i awe yet n-quiqui ʼan taj; ʼij ʼij que waʼic y que tuʼunic —xqui bij che. </para><para style="p"><verse number="34" style="v" />I Jesus xu bij chique: </para><para style="p">—I winak, we que ʼe pa nimaʼij re jun achi ya ca cʼuliʼic, ¿xataba yix qui ʼan chique we n-quiqui tij ti wa ruʼ? Quiqui tijo pues. <verse number="35" style="v" />Xui-ri, we xu rik i ʼij chi ʼelsam chic i achi chiquixol, teʼuri quiqui mayij i waʼim<note style="f" caller="+"><char style="fr" closed="false">5.35 </char><char style="ft" closed="false">I usucʼ i tzij-le are iri: I Jesus, pacha i achi-le, ca ʼelsax na chiquixol; xui-ri, tzʼakat ʼo cuʼ, n-tu chac quiqui ʼan i ayun.</char></note>. Queje i tijojbal tzij ile xu bij i Jesus chique. <verse number="36" style="v" />Xak ʼo jun chic tijojbal tzij xu bij chique; are iri: </para><para style="p">—Jun, we craj cu cʼojoj jun u ʼuʼ ʼel chic, n-cu cʼatzij ti chʼakap che u ʼuʼ cʼacʼ, cu cʼoj-bej re u ʼuʼ ʼel. Mi jun ca ʼanaw ile. We ta queje cu ʼan ile, cu ʼan mal che u ʼuʼ cʼacʼ; xak queje i chʼakap cʼacʼ, n-ʼus ta cu ʼan che u ʼuʼ ʼel. (Queje xu bij i Jesus ile chique, cʼutbal-re chique chi i costúmbre re ujer, n-cu chʼij taj coc ruʼ i cʼutunic cʼacʼ.) </para><para style="p"><verse number="37" style="v" />—Xak queje ile, mi jun cu coj víno cʼacʼ chupam i ʼel tak surum. N-quiqui ʼan taj man i víno cʼacʼ xa cu rakchʼij i surum. Queʼelok, coʼon mal i surum, xak ca sach i víno. <verse number="38" style="v" />Rumal-i ʼo u chac qui cʼol i víno cʼacʼ chupam i surum cʼacʼ. Queje ile, ca totaj ni víno, xak i surum. Queje ile xu bij i Jesus chique. Xak xu bij: </para><para style="p"><verse number="39" style="v" />Jun, we ʼax cu tuʼ wi i ujer víno, n-craj ta tan cu tuʼ i cʼacʼ. Cu chʼob ire, “Mas ʼutz i ujer víno,” cu bij ire. (Queje i tijojbal tzij ile xu bij i Jesus chique, cʼutbal-re chique chi cʼax u jalwachixic qui costúmbre re ujer.) </para><chapter number="6" style="c" /><para style="s1">I Jesus rajaw i uxlambal ʼij </para><para style="p"><verse number="1" style="v" />Xoʼon panok, chupam jun uxlambal ʼij, i Jesus ca bin cuʼ u tijoxelab chupam juban ticon. I u tijoxelab xe oc chu chʼupic u wach i trígo, y xqui bar piqui ʼab ca quesbej re u solot; teʼuri xqui tijo. <verse number="2" style="v" />Are ʼuri ʼo jujun chique aj Fariséo xqui bij che i Jesus: </para><para style="p">—¿Wuchac qui ʼan yix i chac-le? N-ʼus taj quix chacun pa uxlambal ʼij, cu bij i ʼatbal tzij tzʼibtal can rumal i mam Moises —xe cha. </para><para style="p"><verse number="3" style="v" />I Jesus xu laʼ u wach chique: </para><para style="p">—¿Xataba n-iwetaʼam ti yix wach xu ʼan i mam David ujer are xqui tij numic cuʼ i rachiʼil? <verse number="4" style="v" />Xoc ire pa rachoch i Dios, y xu chap i caxlanwa chi sujtal can chuwach i Dios. Teʼuri, xu tijo, xak xu ya chique i rachiʼil. Queje xu ʼan ire ile, tupu n-ta re che. Man cu bij i ujer ʼatbal tzij chi xui i sacerdóte que tijaw i caxlanwa-le<note style="f" caller="+"><char style="fr" closed="false">6.4 </char><char style="ft" closed="false">Queje xu bij i Jesus ile chique, man ique lic xqui coj u ʼij i ujer mam David, y xak ire xu kel i ujer ʼatbal tzij are ʼo numic che. Ile n-mac taj chuwach i Dios.</char></note>. (Queje ile xu bij i Jesus chique). </para><para style="p"><verse number="5" style="v" />Xak xu bij: </para><para style="p">—Yin chi in Achi aj Chicaj xak quin rajawij puwi i uxlambal ʼij —xu bij chique. </para><para style="s1">I rutzirsaxic i achi chakijnak u ʼab </para><para style="p"><verse number="6" style="v" />Xu rik chic jun uxlambal ʼij, i Jesus xoc pa molbalʼib y xoc chic chu cʼutic chique i winak. Chila ʼo wi jun achi siquirnak u ʼab wikabim, chakijnak chic. <verse number="7" style="v" />Xak chila je ʼo wi jujun tijonel re i ʼatbal tzij, xak jujun aj Fariséo winak. Ique que tijin chu takexic i Jesus, we crutzirsaj i achi-le pa uxlambal ʼij. Cacaj ique quiqui tzucuj u mac. <verse number="8" style="v" />Ire retaʼam wach quiqui chʼob piqui cʼux; xu bij che i achi chi chakijnak u ʼab: </para><para style="p">—Chat walijok, y chat tacʼal chakawach —xu bij che. </para><para style="p">Are ʼuri i achi xwalijic y xtaqʼuiʼic. <verse number="9" style="v" />Teʼuri i Jesus xu bij chic chique i que tzucuw u mac: </para><para style="p">—ʼO jun tzij cwaj quin tzʼonoj chiwe. I ujer ʼatbal tzij, ¿wach cu bij chake, qui bij yix? Chupam i uxlambal ʼij, ¿ʼutz nawi we caka ʼan jun utzil chomal, o xa caka ʼan i n-ʼus taj? ¿ʼUtz caka to jun chi ya ca camic? ¿O xa caka ya che chi ca camic? (Queje ile xu bij i Jesus chique.) </para><para style="p"><verse number="10" style="v" />Cʼula xe u takej, teʼuri xu bij che i achi: </para><para style="p">—Cha sucʼba i a ʼab —coʼono. </para><para style="p">I achi xu sucʼba u ʼab, y xutziric. <verse number="11" style="v" />Xui-ri, i juban lic xpe coywal; xe oc chu chʼobic chiquiwach, “¿Wach caka ʼan che i achi-le?” xe cha. </para><para style="s1">Wach u chayic i cablajuj tijoxelab </para><para style="p"><verse number="12" style="v" />Che tak i ʼij-le, i Jesus xel bi che jun jyub chu tzʼonoxic che i Dios. Xu chʼij jun aʼab ca tijin chu tzʼonoxic che. <verse number="13" style="v" />Are xpe u sakiric, xe u siqʼuij u tijoxelab ruʼ. Teʼuri xe u cha cablajuj chiquixol, chi xu ya can piqui bi, je apostelab. (Queʼel pa ka chʼawbal, je u takon.) <verse number="14" style="v" />Are i qui bi i cablajuj-le are iri: jun, ma Simon, chi xak ma Pédro ca bix che rumal i Jesus. Xak ʼo i ma Andres, chi ratz u chaʼ i ma Pédro. Xak je ʼo i ma Jacóbo, i ma Wan, i ma Felípe, i ma Bartolome. <verse number="15" style="v" />Xak je ʼo i ma Matéo, i ma Tomas; xak i ma Jacóbo chi u cʼojol i ma Alféo; xak ʼo chic jun ma Simon, chi re i partído cananísta. <verse number="16" style="v" />Xak ʼo i ma Júdas chi catz qui chaʼ quib ruʼ i ma Jacóbo. Xak ʼo i ma Júdas Iscarióte chi xoʼon panok xu cʼayij i Jesus. (Ile je are i cablajuj apostelab je chatal rumal i Jesus.) </para><para style="s1">I Jesus xe u nawsaj je uqʼuial winak </para><para style="p"><verse number="17" style="v" />Teʼuri i Jesus xe kaj li tzam jyub cuʼ u tijoxelab, y xe qʼuiji che jun uwataʼaj. Je qʼui chic i u tijoxelab xe moltaj cuʼ, xak je qʼui i winak xe cʼun cuʼ, chi je aj ronojel i jyub Judéa, xak xe cʼun i je aj pa tinimit Jerusalen, xak xe cʼun i je aj pa queb tinimit, Tíro y Sidon chi ʼo pa cósta. Naj je petnak wi. Ique je upon-nak chu tayic u tzij i Jesus, xak chu cunaxic i cʼax ʼo chique. <verse number="18" style="v" />Xak niʼpa i ʼo itzel tew chique, xak xe utzirsax na. <verse number="19" style="v" />Conojel i winak cacaj quiqui yin pan i Jesus, man i choʼab ʼo ruʼ ire que u cunaj iwabib. </para><para style="s1">Pachin ca pe ni ʼutz piquiwi, xak pachin ca pe ni cʼax piquiwi </para><para style="p"><verse number="20" style="v" />Are ʼuri i Jesus xe u takej i u tijoxelab. Xu bij chique: </para><para style="p">—ʼUtz iwe yix, ix nibaʼ, man ix ʼo chic puʼab i Dios; ire cu ʼat tzij piwi. </para><para style="p"><verse number="21" style="v" />ʼUtz iwe yix, chi woʼor quix numic, man quix nojsax na. </para><para style="p">ʼUtz iwe yix chi woʼor quix oʼic, man quix tzen na. </para><para style="p"><verse number="22" style="v" />ʼUtz iwe yix we i winak tzel quix quilo xa wumal yin chi in Achi aj Chicaj, xak we quix quesaj chiquixol, xak we quix qui yoʼya, xak we tzel quiqui ta i bi yix, xa wumal yin. <verse number="23" style="v" />Chix quicot ʼuri, ¡chix sacʼlin chicaj! man yix qui chʼac ni nim laj i sipon chila chicaj. Mi bisoj we queje quiqui ʼan ique ile chiwe, man xak queje xqui ʼan i catit qui mam chique i je ajbil u tzij i Dios ujer. </para><para style="p"><verse number="24" style="v" />Xui-ri, ¡toʼ i wach yix ix beyomab! quix tijin ruʼ i ʼutz chuwach i jyub taʼaj, xui-ri, ya ca qʼuisic. </para><para style="p"><verse number="25" style="v" />Toʼ i wach yix chi woʼor ix nojnak, man coʼon panok qui tij numic. </para><para style="p">Toʼ i wach yix chi quix tzen woʼor man coʼon panok quix oʼ na rumal i bis. </para><para style="p"><verse number="26" style="v" />Toʼ i wach yix we conojel i winak quiqui bij ix ʼutz laj winak. Xak queje xqui bij i catit qui mam chique i je aj tʼoronel ujer (ique chi toʼ xqui ʼan che quib pacha je ajbil u tzij i Dios). </para><para style="p">(Queje ile xu bij i Jesus chique.) </para><para style="s1">ʼO u chac cʼax que ka na i aj chʼoʼoj chikij </para><para style="p"><verse number="27" style="v" />I Jesus xak xu bij chique: </para><para style="p">—Yix chi quix tijin chu tayic in tzij, cwaj quin bij iri chiwe: Cʼax che i na i aj chʼoʼoj chiwij; chi ʼana i ʼutz chique i tzel quix quilo. <verse number="28" style="v" />Chi tzʼonoj i ʼutz re i Dios piquiwi i que tzʼonow i cʼax piwi yix. Chi tzʼonoj che i Dios piquiwi i quix qui yoʼya. <verse number="29" style="v" />We ʼo jun cat u chʼay che juperaj a palaj, cha sujuj i juperaj chic che. We ʼo jun cu maj a chaquet, xak cha ya che we cresaj bi a camix. <verse number="30" style="v" />We ʼo jun cu tzʼonoj chawe wach i rajwaxic che, cha ya che; xak we ʼo jun cu maj ubitak awe, ma tzʼonoj chic che. <verse number="31" style="v" />Pacha i cawaj yet chi quiqui ʼan i winak chawe, xak queje cha ʼana yet chique. </para><para style="p"><verse number="32" style="v" />Yix, we xui cʼax que i na ique chi xak cʼax quix qui naʼo, mi chʼob ʼuri we ix ʼutz chuwach i Dios rumal. Xak i ajmaquib queje quiqui ʼan ile. <verse number="33" style="v" />Xak, we xui qui ʼan i ʼutz chique i que ʼanaw i ʼutz chiwe yix, mi chʼob ʼuri we ix ʼutz chuwach i Dios rumal. Xak i ajmaquib queje quiqui ʼan ile. <verse number="34" style="v" />Xak we ʼo i qui ya pa chaʼim xa rumal ca jach na chic chiwe, mi chʼob yix ʼuri quix ʼel ʼutz chuwach i Dios rumal. Xak queje i ajmaquib que chiʼman chiquiwach je ajmaquib, man quetaʼam ca jach na chic chique. <verse number="35" style="v" />Xui-ri yix, cʼax che i na i je aj chʼoʼoj chiwij; chi ʼana i ʼutz chique; xak we ʼo qui ya pa chaʼim, miwoyʼej u qʼuexel. We qui ʼan niʼpa tak ile, nim i sipon qui rik na ʼuri, xak quix ʼelok ix racʼal i Dios chi ʼAtz u ʼIj. Lic ix racʼal ni ire, man xak queje cu ʼan ire, aj ʼanol ʼutz chique i je mal, xak chique i n-quiqui tioxij ta che. <verse number="36" style="v" />Chi ʼana che iwib ʼo i cʼaxnabal i cʼux, xak jun ruʼ i Ta chicaj chi xak ʼo i cʼaxnabal u cʼux. </para><para style="s1">Ma ʼat tzij chirij jun chic, wach u ʼanom </para><para style="p"><verse number="37" style="v" />Mi ʼat tzij piquiwi iwachiʼil, wach qui ʼanom, man xak n-cu ʼat ti tzij i Dios piwi yix; xak mi coj qui mac iwachiʼil, man n-cocsax ta i mac yix rumal i Dios. We ʼo i qui ʼanom qui mac chiwe, chi cuyu, man xak ca cuytaj na i mac yix. <verse number="38" style="v" />Che i to niʼpa i ʼo rajwaxic chique, man i Dios xak cu ya na chiwe yix wach i rajwaxic chiwe. Ire qʼui cu ya na chiwe we qʼui i yom yix; lic cu nojsaj i coxtal yix, lic cu chʼaychʼa, xak cu laʼpuj, y mas cu ya puwi, tzubub cu ʼan che. (Queje ile xu bij i Jesus chique.) </para><para style="p"><verse number="39" style="v" />Teʼuri xu bij chic jun tijojbal tzij chique. Xu bij: </para><para style="p">—¿ʼO tak wa jun mawach cu binsaj rach mawach? N-taj; we queje ile quiqui ʼano, che queb que tzak bi pa jul. <verse number="40" style="v" />Jun, we are u tijoxel jun chic, n-nim ti u ʼij ire chuwach u tijonel. Xui-ri, i tijoxel, we xutzin u nawsaxic rib che, queʼel na ʼuri pacha u tijonel. </para><para style="p"><verse number="41" style="v" />Ma takej jun ral tzʼil ʼo chupam u baʼwach awachiʼil, y awe yet n-ca na taj ʼo jun nim laj ʼet chupam. <verse number="42" style="v" />Y yet, we n-ca coj ti retalil che i ʼet ʼo pa baʼwach, ¿wuchac ʼuri ca bij che awachiʼil: “Cuyu in mac, wachalal, cha ya a baʼwach chwe, cwesaj i tzʼil ʼo chupam” cat cha? Yet ¡n-katzij ti ca ʼano! Nabe chawesaj ni ʼet ʼo pa baʼwach yet, teʼuri cat tzun na chi relsaxic i tzʼil ʼo chupam u baʼwach awachiʼil. </para><para style="s1">Jun cheʼ, ca ʼalijin che u wach we ʼutz laj cheʼ </para><para style="p"><verse number="43" style="v" />Jun ʼutz laj cheʼ n-tu wach cu yaʼo chi n-ʼus taj; xak i n-ʼus ta laj cheʼ, n-tu wach ʼutz cu yaʼo. <verse number="44" style="v" />ʼIs ca ʼalijin che u wach, we ʼutz laj cheʼ o we n-ʼus taj. Xak queje jun qʼuix: are cu ya u wach, n-cu wachij ti inum<note style="f" caller="+"><char style="fr" closed="false">6.44 </char><char style="ft" closed="false">I mer tzij xu bij are i echaʼ “hígo” u bi; xak i echaʼ “úva” u bi.</char></note>; xak queje jun qʼuix rixcʼak sacʼ, n-cu wachij ti tapal<char style="fm">6.44</char>. <verse number="45" style="v" />Jun achi we ʼutz, ʼutz i cu bij, man xui i ʼutz ʼo pu cʼux. Xak queje jun achi we n-ʼus taj, xui i n-ʼus taj cu bij, man n-ʼus ti ʼo pu cʼux. Queje ile queʼelok man ruʼ i ka chiʼ caka bij wach i ʼo pa ka cʼux. </para><para style="s1">I tijojbal tzij re i queb cubibal ja </para><para style="p"><verse number="46" style="v" />Yix ¿wuchac qui bij chwe, “Lic at Kajwal,” quix cha, xui-ri n-qui coj taj wach quin bij chiwe? <verse number="47" style="v" />Jun, we ca cʼun wuʼ y cu coj retalil che in tzij, xak cu ʼan pacha i quin bij, yin quin bij na chiwe wach ca majaw ire. <verse number="48" style="v" />Ire queje pacha jun aj ʼanol ja chi ʼutz laj cubibal xu coj che i rachoch. Nabe, naj xu wor u pam ulew cʼa xe u rika ni abaj; teʼuri xu coj i cubibal ja puwi abaj. Xoʼon panok, xnimar i ya, y xu ya li u choʼab che i ja. Xui-ri, i ya n-xtiqui ta chu bokic i ja man cul puwi abaj. <verse number="49" style="v" />Xui-ri, jun, we u tom in tzij, péro n-xcojon ta che, ire pacha jun aj ʼanol ja chi n-xu coj ti u cubibal i rachoch. Ire toʼ xu cuba i rachoch chuwach ulew, n-tu cubibal xu yijba. Xoʼon panok, are xnimar i ya, xu ya li u choʼab che i ja; are ʼuri xtzak i ja pulew, y xsach u wach. (Queje i tijojbal tzij ile xu bij i Jesus chique.) </para><chapter number="7" style="c" /><para style="s1">Wach i rutzirsaxic i u mocom jun capitan n-aj Israel taj </para><para style="p"><verse number="1" style="v" />I Jesus, are xutzin u chʼaʼatic cuʼ i winak, xoc pa tinimit Capernaum. <verse number="2" style="v" />Chila ʼo wi jun capitan aj Róma winak, chi ʼo jun u mocom ruʼ ja lic cʼax cu naʼo. I u mocom-le, lic iwab, ya ca camic. <verse number="3" style="v" />I capitan, are xu ta u tzijol i Jesus, xe u tak bi jujun nimak tak mamʼib ruʼ, chi je aj Israel winak. (I capitan, n-aj Israel taj.) Xe u tak bi chu tzʼonoxic chi ca ʼe ruʼ ja, ca ʼe cunax i u mocom. <verse number="4" style="v" />Ique, are xe upon ruʼ i Jesus, xe tejeb ruʼ, y ronojel qui cʼux xqui bij che: </para><para style="p">—I capitan-i lic ca majawic que a to na. <verse number="5" style="v" />Ire lic coj raj yoj chi oj aj Israel, xak xu yijba jun ja re i molbal kib —xqui bij. </para><para style="p"><verse number="6" style="v" />Teʼuri i Jesus xa ʼe cuʼ. Are ya que upon ruʼ ja, xqui cʼulaj juban chic achiab chi quetaʼam u wach i capitan; ique je taktal li rumal ire. Xol qui bij u tzij i capitan che i Jesus. Queje iri u bim lok: </para><para style="p">—Nim laj winak, cha cuyu in mac; n-tu chac cat cʼun cʼa ruʼ ja. N-ca majaw ta chwe we cat oc chi wachoch, man n-nim ti in ʼij chawach yet. <verse number="7" style="v" />Rumal-i, n-tu cowil in cʼux quin upon chawach. Xui-ri, we ca bij li yet, cutzir ni in mocom. <verse number="8" style="v" />Wetaʼam ile, man xak yin in ʼo piquiʼab i je wajʼatzil, xak je ʼo juban soldádo pinʼab yin, y we quin bij che jun “¡Jat!”, ca ʼec; y we quin bij che i jun chic, “¡Saʼaj!”, ca petic. We xak quin tak bi jun wajchac, ire cu ʼan na wach i quin bij che. (Queje xqui bij ique ile che i Jesus, chi u bim li capitan.) </para><para style="p"><verse number="9" style="v" />I Jesus, are xu ta wach u bim li capitan, lic xu bisoj. Xe u tzu i winak chi je teren chirij, y xu bij chique: </para><para style="p">—Mi tene jun chique i aj Israel winak cul u cʼux chwe pacha u ʼanom i achi-le —xu bij. </para><para style="p"><verse number="10" style="v" />I ramig i capitan chi je u takom lok, xe tzalij chic ruʼ ja. Are xe uponic, xquil i achi utzirnak chic. </para><para style="s1">Wach u cʼunsaxic sak chuwach i ralab i ixok malcan </para><para style="p"><verse number="11" style="v" />Xoʼon chupanok, i Jesus xa ʼe che jun tinimit, Nain u bi, cucʼam quib cuʼ u tijoxelab, xak cuʼ uqʼuial winak. <verse number="12" style="v" />Are ya cuponic xe u cʼulaj juban winak cucʼam jun camnak, ʼenam-que chu mukic. I camnak-i, jun ala, xa jun chirij u chuch, chi ixok malcan. Je qʼui i winak aj tinimit que tijin qui ʼenam ruʼ u chuch chu mukic. <verse number="13" style="v" />I Kajwal Jesus, are xril i ixok, cʼax xu na u cʼux che. </para><para style="p">—Mat oʼic —coʼon che. </para><para style="p"><verse number="14" style="v" />Are ʼuri xtejeb pan cuʼ, y xu yin i tzʼalam pa cotzʼol wi i camnak. I je ucʼawnak xe taqʼuiʼic. I Jesus xu bij che i camnak: </para><para style="p">—Ala, ¡Chat walijok! —coʼon che. </para><para style="p"><verse number="15" style="v" />I camnak juntir xcubi ʼanok, y xoc chi lapanic cuʼ. Teʼuri i Jesus xu jach bi che u chuch. <verse number="16" style="v" />I winak, are xquil ile, ʼis xe oc ʼil che. Xqui jek u cojic u ʼij i Dios: </para><para style="p">—Jun nim laj ajbil u tzij Dios cʼun-nak kuʼ yoj —xqui bij—. I Dios xoj ol u tobej yoj oj u winak ire —xe cha. </para><para style="p"><verse number="17" style="v" />Lic xel u tzijol i Jesus, wach ca tijin chu ʼonquil pa ronojel i jyub que i aj Israel winak, xak i chirij chuwach. </para><para style="s1">Wach xu bij i Jesus chique u tijoxelab i ma Wan </para><para style="p"><verse number="18" style="v" />I ma Wan aj kajsanel ya, i u tijoxelab ire qui bim che wach tak cu ʼan i Jesus. Rumal-i, xe u siqʼuij queb chique, <verse number="19" style="v" />xe u tak bi ruʼ i Jesus. Xu bij chique: “Jix ruʼ i Jesus y chi tzʼonoj che we are ire i Tolke chi koyʼem. Mokxa n-are taj, mok cʼa ca koyʼej jun chic,” xu bij. <verse number="20" style="v" />I u takon i ma Wan, are xe uponic, xe tejeb ruʼ i Jesus y xqui bij che: </para><para style="p">—I ma Wan aj kajsanel ya, xoj u tak lok col ka tzʼonoj jun tzij chawe. ¿Mok yet i Tolke chi u bim i Dios ca cʼunic? ¿O xa cakoyʼej chic jun chic? —xqui bij che. </para><para style="p"><verse number="21" style="v" />Che i ʼij-le chi xe upon i u takon i ma Wan, i Jesus xe u cunaj uqʼuial iwabib. Niʼpa i cʼax ʼo chique, niʼpa i yobil ʼo chique, niʼpa itzel tew, ʼis xresaj chique. Xak je qʼui i mawach xe u tzunsaj. <verse number="22" style="v" />Rumal-i, i Jesus xu bij chique u takon i ma Wan: </para><para style="p">—Jix ruʼ i ma Wan y chi bij che wach iwilom, xak wach i tom, chi quin tijin yin chu ʼanic. Chi bij che chi wumal yin, i mawach ya xe tzunic; xak i je sic, xe binic; xak i iwabib chi ʼo itzel cʼax “lepra” chique, xe utziric; xak i je tac, xe tanic; xak i camnak xe walijic; xak i nibaʼib qui tom i ʼutz laj tzij re i quelbal pa cʼax. (Are ile quin tijin chu ʼonquil.) <verse number="23" style="v" />Xak chi bij che, chi ʼutz que ique niʼpa n-quiqui sach ti u cubibal qui cʼux chwe —xu bij i Jesus chique u tijoxelab i ma Wan. </para><para style="s1">I Jesus xu bij chique i winak wach u patan i ma Wan </para><para style="p"><verse number="24" style="v" />Are xe ʼe ique chi je u takom li ma Wan, i Jesus xu jek u bixquil chique i winak wach u ʼanom i ma Wan. </para><para style="p">—Yix, are xix ʼe che i jyub tzʼinilic que i tabej re i ma Wan, ¿wach xi bij yix que iwila? ¿Xix ʼe bawa chi rilic jun ʼes ca silab rumal i tew? N-are taj. <verse number="25" style="v" />¿Wach i xix ʼe chi rilic? ¿Xataba xix ʼe chi rilic jun achi, chom u wikic rib u ʼanom che u ʼuʼ? N-are taj. Niʼpa i ʼo qui ʼuʼ chom, pakalic, niʼpa i ʼis ʼo cuʼ wach tak quiqui rayij, ique ne te ʼo pa tak jyub, ique je jekel pa rachoch i ʼatol tzij. <verse number="26" style="v" />¿Wach i xe iwila ʼut? ¿Jun ajbil u tzij i Dios? Katzij, are. I jun chi xiwilo-le, mas nim ni u ʼij chiquiwach i xa je ajbil u tzij i Dios chi je icʼawnak. <verse number="27" style="v" />I ma Wan-le are i jun chi u bim can i Dios chi cu tak na lok, ca nabeaj chuwach i Toliwe. I Dios u bim can chupam u wuj: </para><para style="q1">Yin nabe quin tak na bi jun ajbil in tzij chawach yet, </para><para style="q1">cu yijba ni a be chawach. </para><para style="p"><verse number="28" style="v" />Chitapeʼ: i ma Wan aj kajsanel ya, nim ni u ʼij ire chiquiwach conojel i winak. Xui-ri, woʼor conojel niʼpa i que oc na pa ʼutz laj ʼatbal tzij re i Dios, mas ʼutz na que ique chuwach ire (man i ma Wan-le n-xril ti ʼatbal tzij re i Dios petnak waral chuwach i jyub taʼaj). (Queje ile xu bij i Jesus chique i winak.) </para><para style="p"><verse number="29" style="v" />I winak, are xqui ta ile, ʼis xqui bij chi Dios ʼutz i cu ʼano, xak queje xqui bij i aj tzʼonol alcawal ile, man ique ʼis xqui cojo wach i xu bij i ma Wan, xak xqui tzʼonoj u kajsaxic ya piquiwi rumal. <verse number="30" style="v" />Xui-ri, i je tijonel re i ujer ʼatbal tzij, xak i aj Fariséo n-xqui tzʼonoj ti u kajsaxic ya piquiwi. Rumal ʼuri ʼalaj chi xqui xutuj wach u yijbam i Dios chique. <verse number="31" style="v" />I Jesus xak xu bij chique i je ʼo chila: </para><para style="p">—I winak woʼor ¿wach tak que in junamsaj ruʼ? ¿Wach i que majawic? <verse number="32" style="v" />Ique xa je pacha acʼalab je cul xol tak be; jutzobaj que siqʼuin chique i cachiʼil: “Yix lic n-ta ʼo quiwaj,” quiqui bij. “Yoj xka xutʼij i suʼ chiwe, péro n-xiwaj ti xix xajawic. Teʼuri xka bixaj jun bix re i bisonbal, péro n-xix oʼ taj,” quiqui bij. <verse number="33" style="v" />Queje que tijin i winak chu ʼanic woʼor; n-ta ʼo cacaj, man xcʼun i ma Wan aj kajsanel ya, chi n-ta wa cu tijo, xak n-ta víno cu tuʼu. Y qui bij yix, xa ʼo itzel tew ruʼ. <verse number="34" style="v" />Are xin cʼun yin in Achi aj Chicaj, ʼis ronojel quin tijo y quin tuʼu, y qui bij yix lic in aj numel, xak in aj ʼabarel, qui bij yix. Xak qui coj in mac chi yin in cachiʼil ajmaquib, xak i mal laj tak aj tzʼonol alcawal. <verse number="35" style="v" />Xui-ri, we te xi ta u be wach cu ʼan i ma Wan, xak wach quin ʼan yin, quiwetamaj ʼuri chi Dios lic ʼo u noʼoj<note style="f" caller="+"><char style="fr" closed="false">7.35 </char><char style="ft" closed="false">I mer tzij xu bij are iri: I nojbal, ca ʼalijinsax ni usucʼ cumal conojel i racʼal.</char></note>. </para><para style="s1">Jun ixok xu chʼaj i rakan i Jesus ruʼ uwal uwach </para><para style="p"><verse number="36" style="v" />ʼO jun aj Fariséo ma Simon u bi, u bim che i Jesus que u tija i wa ruʼ. I Jesus xa ʼe ruʼ chi rachoch y xcubi chi waʼim. <verse number="37" style="v" />Che i tinimit-le, ʼo jun ixok chi lic ajmac laj ixok. Are xu ta rason chi i Jesus ca tijin chi waʼim pa rachoch i aj Fariséo, ire xa ʼe cuʼ. Rucʼam bi jun chom laj baxo ʼantal che abaj pacha sakchoʼ, nojnak che cunbal muy. <verse number="38" style="v" />Are xuponic, xqʼuiji che i rakan i Jesus. Xoʼic xqʼuiji chila. Are ʼuri xoc chu chʼajic i rakan i Jesus ruʼ uwal uwach, y xu su ruʼ u wi. Teʼuri xu tzʼubaj u wach rakan i Jesus, xak xu coj i cunbal muy che. </para><para style="p"><verse number="39" style="v" />I aj Fariséo chi ʼo i Jesus chi rachoch, are xril ire ile, xu bij pu cʼux: “I achi-le, n-ajbil tu tzij i Dios,” xu bij. “We tene are, cretamaj ʼuri bi chi ixokil ile chi cu yin i rakan-le; xak cretamaj ʼuri chi lic ajmac laj ixok.” Queje ile xu chʼob i aj Fariséo pu cʼux. </para><para style="p"><verse number="40" style="v" />Teʼuri i Jesus xu bij che: </para><para style="p">—Ma Simon, ʼo jun tzij cwaj quin bij chawe —coʼono. </para><para style="p">—ʼUtz, Nim laj Winak, cha bij chwe —xu bij i aj Fariséo. </para><para style="p"><verse number="41" style="v" />Teʼuri i Jesus xu bij jun tijojbal tzij che. Queje iri xu bij: </para><para style="p">—Je ʼo queb achiab ʼo qui cʼas ruʼ jun achi. I jun ʼo joʼob ciénto u cʼas ruʼ, i jun chic, xa cincuénta u cʼas ruʼ. <verse number="42" style="v" />Ique n-que tiqui ta chic chu tojic; i achi xu cuy ʼuri i qui mac, y xu chup i qui cʼas. Cha bij pe chwe, ¿pachin chique i je queb-le ʼo ni mas cʼaxnabal u cʼux che i xcuyuw qui mac? (Queje xu bij i Jesus ile.) </para><para style="p"><verse number="43" style="v" />Teʼuri i ma Simon xu bij che: </para><para style="p">—Quin bij yin are i jun chi mas nim u cʼas chuptalic —xcha. </para><para style="p">I Jesus xu bij: </para><para style="p">—ʼUtz i xa bij —coʼono. </para><para style="p"><verse number="44" style="v" />I Jesus xu takej i ixok, teʼuri xu bij che i ma Simon: </para><para style="p">—¿Cawil i ixok-i? ʼUtz i ca tijin chu ʼanic. Yet, are xin oc chi, che awachoch, n-ta ya xa ya chwe, chʼajbal re wakan. Xui-ri, i ixok-i, xu chʼaj i wakan ruʼ uwal uwach, y xu su ruʼ u wi. <verse number="45" style="v" />Yet n-xin a tzʼubaj taj, tioxbal-we, are xin a cʼulaj. I ixok-i nu mayim ti u tzʼubaxic i wakan niʼpa i woquic lok. <verse number="46" style="v" />Yet mi tene acéite xa coj che in jolom; xui-ri, ire u jamom ni cunbal muy rij wakan. <verse number="47" style="v" />Queje ile, u ʼalijinsam chi lic cʼax quin u naʼo. I u ʼanom-i, cʼutbal-re che, chi qʼui u mac ya cuytajnak chic. Xui-ri, jun chi n-ta kas u mac cuytajnak che, ire n-ta kas cʼaxnabal u cʼux ʼuri. (Queje xu bij i Jesus ile che i ma Simon.) </para><para style="p"><verse number="48" style="v" />Teʼuri xu bij che ixok: </para><para style="p">—I a mac ya cuytajnak chic —coʼono. </para><para style="p"><verse number="49" style="v" />Teʼuri i juban chi que tijin che i waʼim xe oc chu bixquil chiquiwach: </para><para style="p">—¿Bi chi achial ire-le, chi xak cu cuy i qui mac i winak? —xe cha. </para><para style="p"><verse number="50" style="v" />I Jesus n-xu coj ta retalil wach xqui bij ique. Xu bij che i ixok: </para><para style="p">—At ʼelnak chupam a mac man xa cuba a cʼux chwe. Jat chi awachoch; mat cʼachir chic —xu bij che. </para><chapter number="8" style="c" /><para style="s1">ʼO jujun ixokib xqui to i Jesus </para><para style="p"><verse number="1" style="v" />Xoʼon chupan jubiʼ, i Jesus ca tijin chi qui solixic i tinimit, tak i aldéa, chu bixquil u tzij i Dios chique. Xu paxsaj i ʼutz laj tzij re u ʼatbal tzij i Dios chique i aj pa tak tinimit-le. I cablajuj rapostelab xak xe ʼe ruʼ. <verse number="2-3" style="v" />Xak je ʼo jujun ixokib je terejnak bi chiquij chi je utzirsam rumal i Jesus. ʼO jujun chique, ʼelsam ni itzel tew chique, xak ʼo jujun chique chi je utzirsam na che tak yobil. Jun chique are i ati Mariy chi xak Magdaléna<note style="f" caller="+"><char style="fr" closed="false">8.2 </char><char style="ft" closed="false">“Magdaléna”, ca bix che man i u tinimit pa i ca pe wi, u bi “Magdála”. Rumal-i “Mariy Magdaléna” ca bix che i ixok.</char></note> ca bix che. Are ire-le chi je wukub itzel tew ʼelsam na che rumal i Jesus. Jun chic chi xa ʼe cuʼ are i ati Wan, chi rixokil i ma Chus, jun achi nim u patan chirij i rey ma Heródes. Jun chic chi xa ʼe cuʼ are i ati Susan. Xak je qʼui chic i ixokib xe ʼe cuʼ, tobal-que ruʼ i qui mer ique wach i rajwaxic chique. </para><para style="s1">I tijojbal tzij re ulew ʼutz, tak i n-ʼus taj </para><para style="p"><verse number="4" style="v" />Je qʼui i winak xe ʼel pa qui tinimit chu tayic u tzij i Jesus. Ire, are xrilo xe moltaj mas i winak, xu bij i tijojbal tzij-i chique: </para><para style="p"><verse number="5" style="v" />—ʼO jun achi xa ʼe chu tiquic u ticon. Are xu quirij bi i rijaʼ, ʼo jubiʼ xtzak pa be. Rumal-i, xa xyaʼyax u wi che akan, xak xe cʼun i tzʼiquin y xqui tij bic. <verse number="6" style="v" />Xak ʼo jubiʼ chic xtzak pa abaj, y are xalax lok, xa xchakijic, man n-chʼenen ti ulew pa i ʼo wi. <verse number="7" style="v" />Xak juban chic xe tzak pa qʼuix; i qʼuix xqʼuiyic y xu camsaj i ticon. <verse number="8" style="v" />Xak ʼo ni ija xe tzak pa ʼutz laj ulew, y are xqʼuiyic xu ya ni u wach chom; ʼo ni rakan xu ya jun ciénto u wach. </para><para style="p">I Jesus, are xutzin u bixquil ile chique, co xsiqʼuin chu bixquil i tzij-i: </para><para style="p">—We yix ʼo i xiquin chu tayic, chi ta ʼuri u be —xu bij. </para><para style="s1">Wach u chac i tak tijojbal tzij xu bij i Jesus </para><para style="p"><verse number="9" style="v" />Are ʼuri i u tijoxelab xqui tzʼonoj che wach usucʼ i tijojbal tzij-le chi xu bij. <verse number="10" style="v" />Ire xu bij chique: </para><para style="p">—Yix ʼut, Dios u yom chiwe chi qui ta u be i u ʼatbal tzij ire, chi n-xa ʼetamax ta ujer; xui-ri, i toʼ winak, xa ruʼ tijojbal tzij ca ʼani i cʼutunic chique, man queʼel chique chi que tan neri, péro n-quiqui ta tu be, que tzun neri, péro n-quiquil taj —xu bij. </para><para style="s1">Wach usucʼ i tijojbal tzij re i ticanel </para><para style="p"><verse number="11" style="v" />Teʼuri i Jesus xu bij chique: </para><para style="p">—Quin bij ʼuri chiwe wach usucʼ i tijojbal tzij xin bij-le. I ija-le chi xin bij, queʼelok are u tzij i Dios. <verse number="12" style="v" />Niʼpa i ija chi xtzak pa be, queʼelok are i winak chi quiqui ta, xui-ri, ca cʼun ni itzel, y cresaj i tzij piqui cʼux. N-craj ti ire we quiqui coj i tzij chi qui tom, xak que ʼel chupam i qui mac rumal. <verse number="13" style="v" />Niʼpa i ija xtzak pa abaj, queʼelok are i winak chi quiqui ta i tzij, y que quicotic xqui cojo, péro je pacha ticon n-ta kas raʼ ʼenak pa jyub. Ique xa ʼatal ʼij que cojon che, y are ca pe jun cʼax piquiwi, cacoʼtaj canok. <verse number="14" style="v" />Niʼpa i ija xtzak pa qʼuix je are pacha i winak chi quiqui ta i tzij, xui-ri are que ʼe chic, ʼo i ca chupsaw i ʼutz piqui cʼux: xa que cʼachir rumal i qui cʼaslemal waral chuwach i jyub taʼaj, xa quiqui tzucuj ubitak-que, xak xa quiqui chʼob i qui rayijbal; ile xa cu chup i ʼutz laj tzij piqui cʼux. Queʼelok je pacha ticon chi n-ca wachin taj. <verse number="15" style="v" />Are ija chi xtzak pa ʼutz laj ulew, ile queje pacha i winak chi lic cacaj quiqui ta i ʼutz laj tzij, lic je sicʼaj chu cojic; n-quiqui mayij ti u ʼonquil wach i qui tom, cʼa ca wachin ni ʼutz pi qui cʼaslemal. </para><para style="s1">I tijojbal tzij re i cantil </para><para style="p"><verse number="16" style="v" />Yix, are qui tzij jun cantil, n-qui chʼuk ta ʼuri u wi, xak n-qui min ta chuxeʼ i chʼat. Are i qui ʼano, qui ya ʼan chicaj, man niʼpa i que oc bi pa ja que tzun na. <verse number="17" style="v" />Niʼpa i maja ca ʼalijinic, ca ʼalijinsax na; xak ronojel niʼpa uwam u wach ʼis quelsax na chi sak. </para><para style="p"><verse number="18" style="v" />Rumal-i, chi cojo retalil wach quin bij. Jun, we ʼo na chic ʼo ruʼ, ca yaʼ na mas ʼuri che; xak queje i jun, we n-ta ʼo ruʼ, ca ʼelsax na i jubiʼ che, chi cu bij ire ʼo ruʼ<note style="f" caller="+"><char style="fr" closed="false">8.18 </char><char style="ft" closed="false">I usucʼ i tzij-le are iri: We lic qui coj retalil che i sak laj tzij re i Dios, ire cu cʼut na mas chiwe. Xak chique i n-quiqui coj ta retalil, ique-le quelsax na ʼuri chique wach i qui tom.</char></note>, —xu bij i Jesus chique. </para><para style="s1">Je pachin i ratz u chaʼ i Jesus, xak i u chuch </para><para style="p"><verse number="19" style="v" />Teʼuri i je u chaʼ i Jesus, chilam i u chuch xe upon ruʼ ja, pa ʼo wi ire. N-xe oc ta ruʼ, cumal i uqʼuial winak. <verse number="20" style="v" />Teʼuri xbix che i Jesus: </para><para style="p">—I a chuch je ʼo chi sak, cuʼ a chaʼ —xcha. </para><para style="p"><verse number="21" style="v" />I Jesus xu bij ʼuri: </para><para style="p">—Je niʼpa i quiqui coj retalil che u tzij i Dios, xak que cojon che, je are ique je in chuch in chaʼ —xu bij chique. </para><para style="s1">I Jesus xu ʼatij i tew, xak i u choʼab i ya </para><para style="p"><verse number="22" style="v" />Che tak i ʼij-le, i Jesus xa ʼan pa bárco cuʼ u tijoxelab. Xu bij chique: </para><para style="p">—Joʼ, coj ʼax chʼakap che i alagun —xu bij. </para><para style="p">Xqui jek ʼuri ʼaxic chuwi ya. <verse number="23" style="v" />Are que tijin chi be, i Jesus xwaric. Xak teʼet, xcʼun jun nim laj tew puwi i ya; i bárco xu ticba nojic che i ya. Laj xmuktaj rumal. <verse number="24" style="v" />Are ʼuri ique xe ʼe ruʼ i Jesus y xqui cʼastaj. Xqui bij che: </para><para style="p">—¡Tijonel! ¡Ka Tijonel! ¡Coj muktaj pa ya! —xqui bij che. </para><para style="p">I Jesus xwalijic y xu ʼatij i tew, i ya. Are ʼuri i ya n-xsilab ta chic, xak i tew; ʼis xe uxlanic. <verse number="25" style="v" />Teʼuri i Jesus xu bij chique u tijoxelab: </para><para style="p">—¿Wuchac xi sach u cubibal i cʼux? —coʼono. </para><para style="p">Ique, are xquilo, lic xqui xij quib, lic xqui bisoj. Xqui bij chiquiwach: </para><para style="p">—¿Bi chi achial ire-le, chi cu ʼatij i tew, i ya, y que cojon che? —que cha. </para><para style="s1">Wach i relsaxic itzel tew che achi aj Gadára </para><para style="p"><verse number="26" style="v" />Que tijin qui ʼenam chuwi ya, cʼa xe upon che i jyub, Gadára u bi. I jyub-le ca canaj chʼakap re i jyub Galiléa. <verse number="27" style="v" />I Jesus, are xkaj li pa bárco, xcʼun jun achi ruʼ, aj Gadára. I achi-le, ya ujer tan, ʼo juban itzel tew che. Rumal-i, lic n-tu ʼuʼ cu cojo, xak n-ruʼ ja ta jekel wi, xa chuwi tak camnak jekel wi. <verse number="28" style="v" />Are xril u wach i Jesus, xu jek siqʼuinic, xuqui la chuwach, y co xu bij: </para><para style="p">—¿Wach col a tzucuj wuʼ yin, Jesus, chi at u Cʼojol i Dios ʼAtz u ʼIj? Lic quin tzʼonoj chawe, ¡min a ya pa tojpen! <verse number="29" style="v" />Queje xu bij ile che, man i Jesus ca tijin chic chu bixquil che i itzel tew chi quel che achi. I itzel tew-le, nic are wi cu ya i u choʼab che i achi. I winak qʼuialmul qui chapom i achi y qui ximom i rakan y u ʼab ruʼ carena. Ire xa cu rakij, y ca ʼanmaj na pa tak jyub tzʼinilic, cʼamtal bi rumal itzel tew-le. </para><para style="p"><verse number="30" style="v" />I Jesus xu tzʼonoj che: </para><para style="p">—¿Wach a bi? —coʼono. </para><para style="p">—Legion<note style="f" caller="+"><char style="fr" closed="false">8.30 </char><char style="ft" closed="false">I usucʼ i tzij “Legion” queʼelok “je qʼui”.</char></note> in bi —xu bij. </para><para style="p">Queje xu bij i itzel tew ile, man je qʼui je ʼo che i achi. <verse number="31" style="v" />I tak itzel tew-le lic xqui tzʼonoj che i Jesus: </para><para style="p">—Moj a tak bi pa ka cʼujibal pu jyub —xqui bij. </para><para style="p"><verse number="32" style="v" />Chu nakaj pa que chʼaʼat wi, je ʼo uqʼuial ak, que tijin chi waʼim chuwa tak jyub. I itzel tew lic xqui tzʼonoj che i Jesus chi cu ya chique que oc na chique i ak. Ire xu ya chique pacha xqui tzʼonoj; <verse number="33" style="v" />xe ʼel ʼuri che achi y xe oc chique i ak. Are ʼuri i ak xe ʼe paʼanem, xqui cʼak bi quib pa siwan, y xe tzak pa ya. Xe jiʼic, xe camic. </para><para style="p"><verse number="34" style="v" />I je aj chajil ak, are xquil ile, xe ʼe paʼanem pa tinimit. Xqui jek u bixquil tzam tak ja, teʼuri xqui paxsaj rason ronojel i tinimit, wach xquilo. <verse number="35" style="v" />I winak, are xqui ta ile, ʼis xe ʼe chi rilic wach i xa ʼantajic. Are xe upon chila pa ʼo wi i Jesus, xquil i achi chi ʼelsam chic itzel tew che. Ire cul chuwach i Jesus; u cojom chic u ʼuʼ, ʼutz chic u noʼoj. I winak lic xqui xij quib rumal. <verse number="36" style="v" />Niʼpa i xquilo wach i xu ʼan i Jesus, xe oc chu bixquil chique i juban wach i rutzirsaxic i achi xu ʼano. <verse number="37" style="v" />Are ʼuri, conojel i aj Gadára lic xqui tzʼonoj pawor che i Jesus chi quel chila pa Gadára, man lic xqui xij quib che. Rumal-i, i Jesus xoc chic pa bárco y xtzalijic. <verse number="38" style="v" />I achi chi xel bi itzel tew che, lic craj ʼenam ruʼ, xui-ri, i Jesus n-xu ya ta che. Xu bij che: </para><para style="p"><verse number="39" style="v" />—Chat tzalij chi awachoch y cha lapa niʼpa i u ʼanom i Dios chawe —coʼono. </para><para style="p">Teʼuri i achi xa ʼec; ʼis xu paxsaj pa tinimit wach i nim laj ʼutz xa ʼani che rumal i Jesus. </para><para style="s1">Wach i u cʼunsaxic sak chuwach jun ali, xak i rutzirsaxic jun ixok chi xu chap u ʼuʼ i Jesus </para><para style="p"><verse number="40" style="v" />I Jesus, are xa ʼax chic chʼaka ya, i winak lic que quicotic xqui cʼulaj. Conojel lic coyʼem ni u cʼunic. <verse number="41" style="v" />Are ʼuri, xupon jun achi, ma Jáiro u bi; nim u patan pa molbalʼib que i aj Israel winak. Ire xuqui chuwach i Jesus, lic xu tzʼonoj che chi ca ʼe ruʼ pa rachoch. <verse number="42" style="v" />Queje xoʼon ire ile, man ʼo jun u miʼal ya ca camic. I racʼal-le, xa jun chirij, ʼo cablajuj junab che. </para><para style="p">I Jesus, are ca tijin chi be, je qʼui i winak je teren chirij; ire lic ca pitzʼpat chiquixol. <verse number="43" style="v" />Chiquixol i winak-le, ʼo jun ixok iwab. ʼAx iwab wi; cablajuj junab ʼo chic i yobil che; n-ca tani ta chic. Ire u sachom chic ronojel u mer cuʼ i doctor; mi jun xtiqui chi rutzirsaxic. <verse number="44" style="v" />Ire xtejeb pan chirij i Jesus xu yin pan u chiʼ u ʼuʼ. Are ʼuri xtani i u quiqʼuel. </para><para style="p"><verse number="45" style="v" />I Jesus xu bij: </para><para style="p">—¿Pachin xin u yino? </para><para style="p">Y conojel xqui bij: </para><para style="p">—N-yoj taj —xe cha. </para><para style="p">I ma Pédro, cuʼ i rachiʼil xqui bij che i Jesus: </para><para style="p">—Ka Tijonel, lic je qʼui i winak cat qui pitzʼo, cat qui tacpuj, ¿y yet ca tzʼonoj chake pachin xat u yino? ¿Wach retamaxic caka ʼan yoj? —xe cha. </para><para style="p"><verse number="46" style="v" />I Jesus xu bij: </para><para style="p">—Katzij ʼo ni xin yinawic, man xin naʼo ʼo ni xwutzirsaj ruʼ in choʼab —coʼono. </para><para style="p"><verse number="47" style="v" />I ixok, are xu ta ile, xrilo chi Jesus retaʼam chic wach u ʼanom che. Ire, ca sicsatic, xuqui chuwach i Jesus, y xu bij che chiquiwach conojel i winak wach rumal xu yin u ʼuʼ. Xak xu bij chi juntir xutziric. <verse number="48" style="v" />Teʼuri i Jesus xu bij che: </para><para style="p">—Wacʼal, xat utziric rumal u cubibal a cʼux chwe. Jat, mat cʼachir chic —coʼono. </para><para style="p"><verse number="49" style="v" />Cʼa ca chʼaʼat i Jesus are xupon jun aj ruʼ ja re i ma Jáiro chi achi nim u patan pa molbalʼib. Xu bij che u patron: </para><para style="p">—I a miʼal ya xcamic; n-ta chic u chac we ca ʼe i tijonel awuʼ —xu bij. </para><para style="p"><verse number="50" style="v" />Are xu ta i Jesus ile, xu bij che i ma Jáiro: </para><para style="p">—Mat oc ʼil che, xui cha cuba a cʼux chwe, y awacʼal cutzir na —xu bij. </para><para style="p"><verse number="51" style="v" />Are xupon ruʼ ja, n-xu ya ta chique i winak que oc bi ruʼ pa ja. Xui xoc bi i ma Pédro cuʼ i ma Jacóbo, y ma Wan, xak i u kajaw i u chuch i ali. <verse number="52" style="v" />I winak ʼis que oʼic, que siqʼuinic rumal i camnak. I Jesus xu bij chique: </para><para style="p">—Mix oʼic; i ali n-camnak taj. Ire xa ca waric —coʼono. </para><para style="p"><verse number="53" style="v" />I winak xa xqui tzeʼej che, man quetaʼam ique chi camnak chic. <verse number="54" style="v" />I Jesus are ʼo ruʼ i ali, xu chap u ʼab y co xu bij che: </para><para style="p">—Ali, ¡Chat walijok! —coʼono. </para><para style="p"><verse number="55" style="v" />Are ʼuri xcʼun sak chuwach, y juntir xwalijic. Teʼuri i Jesus xu bij chique chi quiqui ya u wa i ali. <verse number="56" style="v" />I u chuch u kajaw lic xqui bisoj. I Jesus xu bij chique chi mi xa ta jubiʼ quiqui lapo wach xoʼon che i ali-le. </para><chapter number="9" style="c" /><para style="s1">I Jesus xe u tak bi u tijoxelab chu paxsaxic u tzij i Dios </para><para style="p"><verse number="1" style="v" />I Jesus xe u mol i cablajuj u tijoxelab ruʼ y xu ya qui choʼab, xu ya piquiʼab, caquesaj itzel tak tew, que cutzirsaj iwabib. <verse number="2" style="v" />Teʼuri xe u tak bi chu paxsaxic i ʼutz laj tzij re u ʼatbal tzij i Dios, xak chi cutzirsaxic iwabib. <verse number="3" style="v" />Xu bij chique: </para><para style="p">—Are quix ʼec, n-ta qui cʼam bic re i be, mi tene i chʼamiy, xak mi ne i teb, mi ne i wa, mi ne i mer, xak mi ne ucab i camix qui cʼam bic. <verse number="4" style="v" />We xi riko pa i quix cʼulax wi, chila chix canaj wi cʼa quix el na chila. <verse number="5" style="v" />We ʼo ni tinimit chi n-quix qui cʼulaj taj, chix el chila. Are quix el che i tinimit-le, chi pu can i ulew che iwakan chila, cʼutbal-re chique i winak chi cʼo qui mac chiquij. (Queje u pixbanic i Jesus ile chique u tijoxelab.) </para><para style="p"><verse number="6" style="v" />Ique xqui maj qui be; xe ʼe chu solixic ronojel tak i aldéa re i jyub-le. Xqui paxsaj u tzijol i ʼutz laj tzij re i Dios, xak xe qui cunaj iwabib ronojel i jyub-le. </para><para style="s1">Wach i camic ʼantal che i ma Wan aj kajsanel ya </para><para style="p"><verse number="7" style="v" />I ma Heródes, chi ʼatol tzij, xu ta u tzijol wach ca tijin i Jesus chu ʼonquil. Ire lic xcʼachir chu chʼobic pachin ire-le, man je ʼo jujun quiqui bij chi are i ʼetz ma Wan aj kajsanel ya, xcʼun chic sak chuwach. <verse number="8" style="v" />Xak ʼo juban chic quiqui bij are i ujer ajbil u tzij i Dios, mam Elías, xcʼunic; xak ʼo juban chic quiqui bij are jun chic ajbil u tzij i Dios ujer chi xcʼun chic sak chuwach. <verse number="9" style="v" />I ma Heródes xu bij: </para><para style="p">—Yin mísmo xin tak i relsaxic u jolom i ma Wan. ¿Pachin ʼuri i achi-le chi qʼui i nimak tak ʼanic u ʼanom, in tom yin? </para><para style="p">Queje ile xu bij i ma Heródes, y xu tzucuj wach rilic i Jesus cu ʼano. </para><para style="s1">Wach qui tzukic i joʼob mil winak xu ʼan i Jesus </para><para style="p"><verse number="10" style="v" />I u tijoxelab i Jesus are xe tzalij li che i qui solinic pa tak tinimit, xqui bij che i Jesus ronojel wach tak i xqui ʼano. Teʼuri ire xa ʼe cuʼ, xe u cʼam bi quituquel cʼa chu nakaj i tinimit Betsáida. <verse number="11" style="v" />Queje ile xqui ʼano, xui-ri, i je uqʼuial winak xqui ta rason, y xe terej bi chiquij. Ire xe u cʼulaj ruʼ, y xoc chu bixquil chique wach u ʼatbal tzij i Dios, xak xe rutzirsaj niʼpa i iwabib. </para><para style="p"><verse number="12" style="v" />Are ya ca kaj i ʼij, i cablajuj u tijoxelab i Jesus xe tejeb pan ruʼ, y xqui bij che: </para><para style="p">—Che a ʼijla bi i winak-i. ʼUtz que ʼe chi tak ja pa tak aldéa nakaj, chu tzucuxic wach quiqui tijo, xak pa i que war wi. Waral pa oj ʼo wi lic tzʼinilic jyub —xe cha. </para><para style="p"><verse number="13" style="v" />I Jesus xu bij: </para><para style="p">—Chi ya yix chique wach i quiqui tijo —coʼono. </para><para style="p">Ique xqui bij: </para><para style="p">—N-ta kuʼ yoj wach caka ya chique; xui joʼob caxlanwa ruʼ queb car ʼolic. ¿Cawaj nawa yet que ka loʼo wach i quiqui tij niʼpa i winak-i? —xqui bij. </para><para style="p"><verse number="14" style="v" />Colo je joʼob mil qui qʼuial achiab je moltajnak. I Jesus xu bij chique u tijoxelab: </para><para style="p">—Che i cuba pa tak tzobajil; cincuénta achiab pa tak tzobajil chi ʼana chique —xu bij. </para><para style="p"><verse number="15" style="v" />Queje xqui ʼan ile, xe cubi conojel. <verse number="16" style="v" />I Jesus xu chap i joʼob caxlanwa ruʼ i queb car; are ʼuri xtzun chicaj y xu tioxij che i Dios puwi. Teʼuri xu piro y xu ya chique u tijoxelab, quiqui jachbej-re chique i winak. <verse number="17" style="v" />Conojel xqui tijo, ʼis xe nojic. Are xquelej, xqui mol i chʼakatak, y xnoj cablajuj coban che i xsobrinic. </para><para style="s1">I ma Pédro xu bij chi Jesus are i Tolke </para><para style="p"><verse number="18" style="v" />I Jesus ca tijin chu tzʼonoxic che i Dios; xui i u tijoxelab je ʼo ruʼ. Teʼuri xu tzʼonoj ire chique: </para><para style="p">—¿Wach quiqui bij i winak chi in pachin yin? —xu bij. </para><para style="p"><verse number="19" style="v" />Ique xqui bij che: </para><para style="p">—ʼO jujun quiqui bij chi yet at ʼetz ma Wan aj kajsanel ya, quiqui bij. Xak ʼo jujun quiqui bij chi yet at ujer mam Elías; xak ʼo juban quiqui bij mok at jun chic ujer ajbil u tzij i Dios, y xcʼun chic sak chawach —xqui bij che. </para><para style="p"><verse number="20" style="v" />Are ʼuri ire xu bij chique: </para><para style="p">—Y yix, ¿wach i qui bij, in pachin yin? —coʼono. </para><para style="p">I ma Pédro xu bij: </para><para style="p">—Yet at Crísto, i Tolke petnak ruʼ i Dios —xu bij che. </para><para style="s1">I Jesus xu bij chique wach i camic quicʼaw wi </para><para style="p"><verse number="21" style="v" />Teʼuri i Jesus lic xu bij chique chi mi jun quiqui lap wi we are ire i Tolque chi coyʼem. <verse number="22" style="v" />Xak xu bij chique: </para><para style="p">—Yin chi in Achi aj Chicaj, ʼo u chac quin tij ni cʼax. Quin qui xutuj ni nimak tak mamʼib, junam cuʼ i cajʼatzil i sacerdóte, xak i je tijonel re i ujer ʼatbal tzij. ʼO u chac quin qui camsaj na, xui-ri, churox ʼij, quin walij tan chic —xu bij chique u tijoxelab. </para><para style="p"><verse number="23" style="v" />Teʼuri i Jesus xu bij chique conojel i winak: </para><para style="p">—Jun, we craj ca terej chwij, ʼo u chac mu chʼob chic rib, xui-ri ʼij ʼij ca terej na chwij tupu ca cam na rumal. <verse number="24" style="v" />Queje ile chu ʼana, man jun we xa cʼax cu na u cʼaslemal re i waral, xa cu sach ʼuri u cʼaslemal chi katzij. Xui-ri, we ʼo jun ca sachsax nu wach u cʼaslemal xa wumal yin, ca yaʼ ʼuri u cʼaslemal sakil che. <verse number="25" style="v" />Cha terej chwij, man jun, we cu chʼac ronojel i beyomal re u wach i jyub taʼaj, xui-ri we ca sachsax nu wach ire, o we xa ca sach ire, ¿wach cu chʼac ʼuri? N-taj. <verse number="26" style="v" />(Chi ʼana pen n-ca sachsax ta i wach pa qʼuisbal ʼij.) We ʼo jun ca qʼuix na chwe, we ca qʼuix na che in tzij, xak yin quin qʼuix na che ire are quin cʼun tan chic. Yin ʼut, chi in Achi aj Chicaj, lic quin cʼun chic ruʼ u ʼij u chomal in Kajaw, xak ruʼ qui ʼij qui chomal i loʼlaj ángel. <verse number="27" style="v" />Katzij i quin bij chiwe, je ʼo jujun waral, chi n-que cam ta tan cʼa quiquil ni u jekanic i ʼatbal tzij re i Dios waral —xu bij i Jesus chique. </para><para style="s1">I u chomal i Dios xkaj li puwi i Jesus </para><para style="p"><verse number="28" style="v" />Colo wakib ʼij ricʼawic u bixquil ile, i Jesus xel puwi jun jyub chu tzʼonoxic che i Dios. Xe u cʼam bi i ma Pédro, i ma Jacóbo, i ma Wan ruʼ. <verse number="29" style="v" />Tzʼakat ca tijin chu tzʼonoxic che i Dios, i u palaj lic junwi xtzunic, lic chom; i u ʼuʼ xoʼon sak, lic ca walchʼinic. <verse number="30" style="v" />Xak teʼet, xe winakir queb achiab, que chʼaʼat ruʼ; je are i ujer mam Moises, xak i ujer mam Elías. <verse number="31" style="v" />Ique, ʼo jun chom laj sak chiquij chiquiwach y que tijin chu lapic wach i camic quicʼaw wi i Jesus pa tinimit Jerusalen. (Ruʼ u camic-le, coʼon na pacha u chʼobom i Dios, tobal que i winak.) <verse number="32" style="v" />I ma Pédro cuʼ i rachiʼil, ya coc qui waram, xui-ri, lic xpactaj i qui wach y xquil i u chomal i Jesus xak i queb achiab chi je ʼo ruʼ. <verse number="33" style="v" />I queb-le are xqui ticba ʼenam, are ʼuri i ma Pédro xu bij che i Jesus: </para><para style="p">—Ka Tijonel, ¡ʼutz xoʼono oj ʼo chi! caka ʼan oxib i mujbal: jun awe yet, jun re i mam Moises, xak jun chic re i mam Elías —xu bij. </para><para style="p">I ma Pédro n-xu na taj wach i xu bij. <verse number="34" style="v" />Are ca tijin chi chʼaʼatic, xkaj li jutzobaj sutzʼ y xqʼuiji piquiwi. Lic xqui xij quib are xe sach chupam. <verse number="35" style="v" />Chupam i sutzʼ-le xqui ta jun chʼawbal: “Iri are in Cʼojol chi lic cʼax quin naʼo; chi ta wach i cu bij,” xbix chique. </para><para style="p"><verse number="36" style="v" />Are xu mayij chʼawic i tzij-i, xquil ique chi Jesus utuquel chic. Wach i xquil chila, ique n-xqui lap taj; che tak i ʼij-le, mi ta che jun xqui lap wi. </para><para style="s1">Wach i relsaxic itzel tew che jun ala </para><para style="p"><verse number="37" style="v" />Chucab ʼij, are xe kaj li tzam jyub, xe qui cʼulaj uqʼuial winak, ʼenam-que chu cʼulaxic i Jesus. <verse number="38" style="v" />ʼO jun achi chiquixol i winak xsiqʼuin che i Jesus: </para><para style="p">—Tijonel —xu bij— cha ʼana utzil chomal chwe, chawila ni wacʼal chwe. Xui jun wacʼal ile ʼo chwij. <verse number="39" style="v" />ʼO jun itzel tew cu chapo, y xak teʼet ca siqʼuinic; coc chi sicsatic, y ca wokow u cʼaxaj rumal. Cu ʼan cʼax che, y xak pachalo croʼtaj canok. <verse number="40" style="v" />Lic xin tzʼonoj chique i a tijoxelab caquesaj i itzel tew che, y n-xe tiqui ta che. Queje xu bij i achi ile che i Jesus. <verse number="41" style="v" />I Jesus xu bij: </para><para style="p">—¡Ay, yix chi n-tu cubibal i cʼux che i Dios; lic ix sachnak na! ʼO tan chi ʼij in ʼo iwuʼ, y yix n-ta i nawic. ¿Niʼpa nawi chic ʼij cʼa craj? —xu bij chique. Teʼuri xu bij che i achi: </para><para style="p">—Cha cʼama li awacʼal waral —coʼono. </para><para style="p"><verse number="42" style="v" />I acʼal xu ticba tejeb bic ruʼ i Jesus; are ʼuri, i itzel tew xu tzaksaj chic pulew y xu sicsa tan chic; lic xcʼachir puʼab. I Jesus xu yaj i itzel tew, xrutzirsaj i ala, y xu jach bi che u kajaw. <verse number="43" style="v" />Conojel i winak xqui bisoj i nim laj u choʼab i Dios. </para><para style="s1">I Jesus xu bij tan chic chi ca camsax na </para><para style="p">Tzʼakat xqui bisoj i winak wach i nim laj ʼanic xu ʼan i Jesus, ire xu bij chique u tijoxelab: </para><para style="p"><verse number="44" style="v" />—Chi ta u be bien wach i quin bij na, ma sach chi cʼux: Yin chi in Achi aj Chicaj, quin qui jach na piquiʼab i winak —xu bij i Jesus chique. </para><para style="p"><verse number="45" style="v" />I u tijoxelab n-xqui ta tu be wach usucʼ i tzij-le. Maja ca yaʼ chique quiqui ta u be. Xak xqui xij quib chu tzʼonoxic che wach usucʼ i tzij-le chi xu bij. </para><para style="s1">Pachin mas nim u ʼij, are ajchac ʼuri chiquij i rachiʼil </para><para style="p"><verse number="46" style="v" />Xoʼon panok, i u tijoxelab i Jesus xe oc chu chapic quib chi tzij pachinok chique mas nim u ʼij. <verse number="47" style="v" />I Jesus xu naʼo wach que tijin chu chʼobic, rumal-i xu cʼam pan jun acʼal y xu ya pu tzal. <verse number="48" style="v" />Teʼuri xu bij chique: </para><para style="p">—Pachin jun cu cʼulaj i acʼal-i ruʼ, rumal i cʼaxnabal u cʼux chwe yin, are yin ʼuri quin u cʼulaj ruʼ. Pachin quin u cʼulaj yin ruʼ, xak cu cʼulaj ʼuri i Dios ruʼ chi in takawnak lok. Pachin n-tu ʼij chixol yix, are ire ʼatz u ʼij chiquiwach i rachiʼil. (Queje ile xu bij i Jesus chique u tijoxelab.) </para><para style="s1">Pachin n-coʼon ta chʼoʼoj chikij, ka cwenta yoj ʼuri </para><para style="p"><verse number="49" style="v" />Teʼuri i ma Wan xu bij che: </para><para style="p">—Ka Tijonel, xkil jun achi ca tijin chi relsaxic itzel tew ruʼ u cuxtaxic a bi yet. Yoj ʼut xka bij che chi chu mayij, man n-kachiʼil taj —xu bij. </para><para style="p"><verse number="50" style="v" />Xui-ri, i Jesus xu bij che: </para><para style="p">—Ile mi ʼatij; man jun, we n-coʼon ta chʼoʼoj chikij, ka cwenta yoj ʼuri —xu bij che. </para><para style="s1">I Jesus xe u ʼatij i u tijoxelab chi cacaj ca kajsax ʼaʼ piquiwi i winak </para><para style="p"><verse number="51" style="v" />Are ya cu rik i ʼij re u ʼenbal i Jesus chicaj, xu cowirsaj u cʼux y xu maj u be pa Jerusalen. <verse number="52" style="v" />Xe u nabsaj juban aj takon quiqui tzucuj pan qui posar. Xe ʼe ique che jun aldéa u cwenta i jyub Samária. <verse number="53" style="v" />Xui-ri, i aj Samária n-xqui cʼulaj ta cuʼ man xquilo chi ique je aj Israel winak ʼenam-que cʼa pa Jerusalen. <verse number="54" style="v" />I u tijoxelab, chi ma Jacóbo i ma Wan, are xquilo wach i xqui ʼano, xqui bij che i Jesus: </para><para style="p">—¿Kajwal, cawaj nawi yet caka kajsaj li ʼaʼ aj chicaj, porobal-que? ¿Caka ʼan na pacha xu ʼan i mam Elías ujer? —xqui bij. </para><para style="p"><verse number="55" style="v" />I Jesus xu pisquilij rib y xe u yajo. Xu bij: </para><para style="p">—Yix n-iwetaʼam taj wach u noʼoj i u Tewal i Dios. Yix ix re ire, n-craj ti ire ile. <verse number="56" style="v" />Yin chi in Achi aj Chicaj in cʼun-nak n-in ta aj sachol qui wach i winak; xin cʼunic man que wesaj na chupam i cʼax —xu bij. </para><para style="p">Teʼuri xe ʼax chic che jun aldéa. </para><para style="s1">ʼO cacaj que terej chirij i Jesus, xui-ri, cʼax i terejic chirij </para><para style="p"><verse number="57" style="v" />Are que tijin chi be, ʼo jun achi xu bij che i Jesus: </para><para style="p">—Nim laj winak, quin ʼe na awuʼ xa ipa cat ʼe wi —coʼono. </para><para style="p"><verse number="58" style="v" />I Jesus xu bij che: </para><para style="p">—(Cʼax i terejic chwij.) I yac ʼo qui jul; xak i tzʼiquin ʼo qui soc, xui-ri yin chi in Achi aj Chicaj, n-ta pa quin cotzʼba wi in jolom are quin uxlanic —xu bij che. </para><para style="p"><verse number="59" style="v" />I Jesus xu bij che jun chic: </para><para style="p">—Chat terej chwij —coʼono. </para><para style="p">Xui-ri i achi xu bij: </para><para style="p">—Nim laj winak, cʼa te quin terej chawij we xcam in kajaw —xu bij. </para><para style="p"><verse number="60" style="v" />I Jesus xu bij che: </para><para style="p">—Suʼ woʼor chat terej chwij. Niʼpa i je camnak (piqui cʼux), cha ya can piquiʼab ique quiqui muk ni qui camnak. Xui-ri yet ja paxsaj u tzijol i ʼutz laj ʼatbal tzij re i Dios —xu bij che. </para><para style="p"><verse number="61" style="v" />Teʼuri ʼo jun chic xu bij che: </para><para style="p">—Nim laj winak, yin quin terej na chawij. Xui-ri, nabe cha ya na chwe que in ʼijla can i je ʼo chi wachoch —xu bij. </para><para style="p"><verse number="62" style="v" />I Jesus xu bij che: </para><para style="p">—Suʼ woʼor chat terej chwij. Yet awetaʼam we ʼo jun ʼo rij abixbal, y xa ca taken chirij, n-sucʼul ti u chac quelic. Xak queje ile jun, we coc pu ʼatbal tzij i Dios, n-ʼus taj we cʼa cu takej wach u canam canok —xu bij che. </para><chapter number="10" style="c" /><para style="s1">I Jesus xe u tak bi je seténta chu paxsaxic u tzij i Dios </para><para style="p"><verse number="1" style="v" />Teʼuri i Kajwal xe u cha chic je seténta, y xe u tak bi pa cacabil chuwach ire, que ʼe pa tak tinimit, que ʼe pa tak jyub, pa ca ʼe na wi ire. <verse number="2" style="v" />Xu bij chique: </para><para style="p">—Katzij, lic nim i jachʼ ʼo chakawach, nim i cosech molic craj; i ajchaquib xa je queb oxib. Chi tzʼonoj ʼuri che i Rajaw i chac che u taka li rajchaquib chu ʼonquil. <verse number="3" style="v" />Jix yix pa chac. Quix in tak bic pacha ix ral tak chij chiquixol i utiw. <verse number="4" style="v" />Are qui maj i be, mi cʼam bi wach i qui tijo, xak mi ne i mer, loʼbal-re; xak mi cʼam chubi jumolaj i xajab; xak mi bay iwib pa tak be chi chʼaʼatic. <verse number="5" style="v" />Niʼpa i ja pa quix oc wi, chi tioxij i rajaw ja, chi tzʼonoj i ʼutz re i Dios piquiwi niʼpa i je ʼo ruʼ ja. <verse number="6" style="v" />I rajaw ja, we ʼutz u cʼux, ca qʼuiji i ʼutz-le puwi chi xi tzʼonoj che i Dios. Xak we n-ʼus ta i cʼulaxic quiqui ʼano, mi tzʼonoj ʼuri i ʼutz re i Dios piquiwi. <verse number="7" style="v" />We xi riko pa i quix cʼulax wi, chix ʼol chila cʼa te qui canaj we xix el chila, toʼ mix bin chi tak ja. Wach quiqui sujuj chiwe tzuk-bal-iwe, chi tija y chi tuʼu. ʼUtz we quix qui tzuk na, man jun aj chac ca majaw che chi ca toj na man u chʼacom. <verse number="8" style="v" />Are quix oc che jun tinimit, we quix qui cʼulaj, chi tija wach quiqui sujuj chiwe, xak <verse number="9" style="v" />che iwutzirsaj i iwabib je ʼo chila; chi bij chique i winak: “I ʼatbal tzij re i Dios ya ca jekanic, nakaj chic ʼo wi chiwe,” chix chok chique. <verse number="10" style="v" />Yix, we xix upon che jun tinimit y n-quix qui cʼulaj taj, chix el ʼuri pa be y chi bij chique: <verse number="11" style="v" />“I ulew re i tinimit yix chi xnaqʼui che i kakan, caka pu can chiwach; iri, cʼutbal-re chiwe, chikul yix ʼo wi i mac. Xui-ri, cha cʼun chi cʼux, i ʼutz laj ʼatbal tzij re i Dios ka sujum chiwe, y n-xiwaj taj,” chix chok chique. <verse number="12" style="v" />Quin bij iri chiwe: pa qʼuisbal ʼij, nim i tojpen ca tzak na puwi i tinimit-le. Nim ni tojpen ca pe na puwi, chuwach i mal laj tinimit Sodóma —xu bij i Jesus chique u tijoxelab. </para><para style="s1">I tinimit chi n-xqui coj ti Jesus, nim ni tojpen ca pe piquiwi </para><para style="p"><verse number="13" style="v" />Xu bij i Jesus chique i winak: </para><para style="p">—¡Toʼ i wach yix, ix aj tinimit Corazin! ¡Toʼ i wach yix, ix aj tinimit Betsáida! Nic are wi qui coj qui mac i queb tinimit Tíro y Sidon, man n-ta Dios cuʼ qui bij yix. Xui-ri, we tene in ʼanom uqʼuial milágro cuʼ ique pacha in ʼanom iwuʼ yix, ique ʼuri ya qui jalwachim tene chic-i i qui cʼaslemal; xak que bison tene-ri rumal i qui mac. <verse number="14" style="v" />Xui-ri yix ni jalwachim ta i cʼaslemal; are ca cʼun i qʼuisbal ʼij, nim ni tojpen ca pe piwi, chuwach i tojpen chi ca pe piquiwi i je aj Tíro, i je aj Sidon. <verse number="15" style="v" />Xak yix, chi ix aj tinimit Capernaum, qui chʼob yix lic ix ʼutz, ya mer quix oc chila chicaj, qui bij yix. Xui-ri, ya mer quix kaj pa ʼaʼ. (Queje ile xu bij i Jesus chique.) </para><para style="p">Teʼuri xu bij chique u tijoxelab: </para><para style="p"><verse number="16" style="v" />—Pachin jun lic cu coj retalil wach i qui bij yix, queʼel ʼuri che chi ca tijin chu cojic wach i quin bij yin; xak pachin jun quix u xutuj yix, queʼel ʼuri chi are yin quin u xutuj. Pachin jun quin u xutuj, queʼelok chi cu xutuj i Dios, chi in takawnak lok. (Queje xu bij i Jesus ile chique.) </para><para style="s1">Wach xu bij i Jesus chique i seténta are xe tzalij lok </para><para style="p"><verse number="17" style="v" />Xoʼon panok, xe tzalij li seténta, lic que quicotic. Xqui bij: </para><para style="p">—Kajwal, nim i choʼab xa ya pakaʼab. Xak ʼo ne li itzel tew xe ʼel chique i winak are xka cuxtaj a bi chique —xqui bij che. </para><para style="p"><verse number="18" style="v" />I Jesus xu bij chique: </para><para style="p">—Xak i itzel, chi Satanas, xkaj u choʼab, xwil yin wach u tzakic pacha jun ray aj chicaj. <verse number="19" style="v" />Katzij, nim i choʼab in yom chiwe: quix bin na piquiwi i cumatz, tak i sinaj, y n-ta cʼax quiqui ʼan chiwe. Quix tiqui che itzel, ronojel i u choʼab y n-ta cu ʼan chiwe. <verse number="20" style="v" />Xui-ri, mix quicot che ile. Mix quicot rumal itzel tew chi que cojon chiwe, chi que ʼanmaj chiwach. Are, chix quicot che, chi tzʼibtal chic i bi chila chicaj. (Queje xu bij i Jesus ile chique.) </para><para style="s1">I Jesus ca quicot rumal wach u ʼanom u Kajaw </para><para style="p"><verse number="21" style="v" />Are ʼuri, i Jesus lic ca quicot rumal u Tewal i Dios; xu jek chʼaʼatic ruʼ i Dios. Xu bij: </para><para style="p">—Quin cʼamwaj, quin tioxij chawe, Ta, chi at rajaw i caj, at rajaw i ulew. Quin tioxij chawe man a yom chique i n-ti qui ʼij chi quiqui ta u be wach a chʼobom yet. Xui-ri awuwam u wach chique i ʼo qui noʼoj, chique i nimak qui nojbal. Queje xa ʼan ile, Ta, man queje ile cawaj yet —xu bij i Jesus. </para><para style="p"><verse number="22" style="v" />Teʼuri xu bij chique i winak: </para><para style="p">—Ronojel niʼpa i ʼolic, in Kajaw u yom pinʼab yin. Mi jun retaʼam pachin i u Cʼojol i Dios, xui i Ta chicaj. Xak mi jun retaʼam pachin i Ta; xui yin chi in u Cʼojol wetaʼam, xak niʼpa i winak chi quin ʼalijinsaj i Dios chique, quetaʼam. Queje xu bij i Jesus ile chique i winak. </para><para style="p"><verse number="23" style="v" />Are ʼuri, i Jesus xe u takej i u tijoxelab. Xu bij chique ique quituquel: </para><para style="p">—ʼUtz iwe yix, rumal wach tak quix tijin chi rilic. <verse number="24" style="v" />Quin bij iri chiwe: Je qʼui ajbil u tzij i Dios ujer, xak i nimak tak ʼatol tzij, xcaj rilic u wach, niʼpa tak i quix tijin yix chi rilic woʼor, péro n-xquil taj; xcaj te u tayic i tzij chi quix tijin yix chu tayic, péro n-xqui ta taj. (Queje ile xu bij i Jesus chique i u tijoxelab.) </para><para style="s1">Wach i cʼaxnabal cʼuxij xu ʼan i ʼutz laj aj Samária </para><para style="p"><verse number="25" style="v" />ʼO jun tijonel re i ujer ʼatbal tzij, craj ire cu cʼam u pam i Jesus; xwalijic y xa ʼe ruʼ; xu tzʼonoj che: </para><para style="p">—Tijonel, ¿Wach i quin ʼan na, quin rikbej re in cʼaslemal chi n-tu qʼuisic? —xu bij. </para><para style="p"><verse number="26" style="v" />I Jesus xu laʼ u wach che: </para><para style="p">—¿Wach cu bij i ujer ʼatbal tzij? ¿Wach cawil yet che i wuj-le? —xu bij che. </para><para style="p"><verse number="27" style="v" />Ire xu bij: </para><para style="p">—Cu bij i u wuj i Dios, “Chawaj Awajwal Dios ronojel a cʼux, ronojel awanima, ronojel a nojbal, ronojel a choʼab,” cu bij. Xak cu bij: “Chawaj a loʼcʼanij pacha cawaj awib yet,” queje ile tzʼibtal canok —xu bij i achi. </para><para style="p"><verse number="28" style="v" />Teʼuri i Jesus xi bij che: </para><para style="p">—ʼUtz i xa bij; we queje ca ʼan yet ile, ca rik ʼuri a cʼaslemal —coʼono. </para><para style="p"><verse number="29" style="v" />I tijonel re i tzij pixab, craj ire lic ʼo u noʼoj quiquil ni winak; rumal-i xu tzʼonoj chic: </para><para style="p">—¿Je pachin in loʼcʼanij? —xu bij. </para><para style="p"><verse number="30" style="v" />Are ʼuri i Jesus xu jek u bixquil jun tijojbal tzij che. Xu bij: </para><para style="p">—ʼO jun aj Israel xel pa Jerusalen, ʼenam-re pa Jerico. Are ca tijin chi be, xe u cʼulaj juban iliʼomab y xqui chapo. Xquelʼaj ubitak-re, xak i u ʼuʼ. Xqui ʼan cʼax che, laj xqui camsaj canok; y xe ʼec. <verse number="31" style="v" />Jun rat u ʼonquil ile, ʼo jun sacerdóte xicʼaw che i be-le. Are xril i achi chi ʼantal cʼax che, xu sol u be chuwach. <verse number="32" style="v" />Xoʼon chupanok, ʼo jun aj patan pa rachoch i Dios xak xicʼaw che i be-le. Are xupon chila pa ʼo wi i achi, xui xrilo, xak xu sol u be chuwach, y xa ʼec. <verse number="33" style="v" />Xoʼon chupan jubiʼ, ʼo jun achi aj Samária ca tijin chi be, xicʼaw ruʼ. Ire, are xrilo, lic cʼax xu na u cʼux, <verse number="34" style="v" />y xtejeb ruʼ. Xu cunaj i soctajnak che; xu coj acéite che, tak i víno. Y xu xim ruʼ cʼul. Teʼuri xu ya bi chirij u caway y xu cʼam bic; xu tzucuj u posar y xu chajij. <verse number="35" style="v" />Chucab ʼij, are ya cu maj u be, xu ya can mer che i rajaw i posar. Xu bij che: “Ca chajij i achi-ri chwe, y we n-coʼon ti mer-le, are quin tzalij chalok, quin yijba chawe,” xu bij. (Queje i tijojbal tzij ile xu bij i Jesus che i tijonel re i ʼatbal tzij.) <verse number="36" style="v" />Teʼuri xu bij che: </para><para style="p">—Woʼor cha bij chwe wach ca chʼob yet che ile. ¿Pachin chique i je oxib-le xu ʼan u loʼcʼanij che i achi chi soctajnak cumal iliʼomab? —xu bij. </para><para style="p"><verse number="37" style="v" />I tijonel re i ʼatbal tzij xu bij: </para><para style="p">—Are i jun chi cʼax xu na i achi soctajnak —coʼono. </para><para style="p">Teʼuri i Jesus xu bij che: </para><para style="p">—Xak yet queje cha ʼana ile —coʼon che. </para><para style="s1">I ati Mariy xnaw che u tzij i Jesus; i ati Márta xa ca cʼachir che u chac </para><para style="p"><verse number="38" style="v" />I Jesus xu maj chubi u be, y xupon che jun aldéa pa ʼo wi i rachoch jun ixok, ati Márta u bi. Ire xu cʼulaj i Jesus ruʼ ja. <verse number="39" style="v" />I ixok-le, ʼo jun u chaʼ, ati Mariy u bi. Ire xcubi chi rakan i Jesus, cu tabej-re wach i cu bij. <verse number="40" style="v" />I ati Márta, lic ʼo i cu ʼano, lic ca cʼachir rumal. Are ʼuri ire xtejeb pan ruʼ i Jesus. Xu bij che: </para><para style="p">—Kajwal, yin lic ʼo ni quin ʼano; in chaʼ n-quin u to taj. ¿N-ta coʼon ile chawe? Cha bij che chi quin u to —xu bij. </para><para style="p"><verse number="41" style="v" />I Jesus xu bij che: </para><para style="p">—Ati Márta, lic latzʼabnak a wach ruʼ wach i ca ʼano, lic cat cʼachir rumal. <verse number="42" style="v" />Xa junacos ʼo u chac ca ʼano, pacha ca tijin i ati Mariy chu ʼanic. Ire u chom ni ʼutz chawach yet, chi cajwax che, y mi jun ca majaw che. (Queje xu bij i Jesus ile che.) </para><chapter number="11" style="c" /><para style="s1">I Jesus xu cʼutu wach u tzʼonoxic caka ʼan che i Dios </para><para style="p"><verse number="1" style="v" />I Jesus ʼo che jun lugar, ca tijin chu tzʼonoxic che i Dios. Are xutzinic, ʼo jun chique u tijoxelab xu bij che: </para><para style="p">—Kajwal, cha cʼutu chake wach u tzʼonoxic caka ʼan che i Dios. Cha ʼana pacha i ma Wan, aj kajsanel ya; ire xu cʼut chique u tijoxelab wach u tzʼonoxic che i Dios quiqui ʼano. (Queje ile xu bij che i Jesus.) </para><para style="p"><verse number="2" style="v" />I Jesus xu bij: </para><para style="p">Yix, are qui tzʼonoj che i Dios, queje iri chi bij: </para><para style="q1">Ka Kajaw chicaj, chocsax u ʼij a bi. Cha petsax a ʼatbal tzij pakawi; cha ʼana na waral chuwach i jyub taʼaj xak jun ruʼ pacha i ca ʼani chila chicaj. </para><para style="q1"><verse number="3" style="v" />Cha ya na chake i ka wa re woʼor. </para><para style="q1"><verse number="4" style="v" />Cha cuyu ni ka mac man xak yoj caka cuy ni qui mac niʼpa i je macun-nak chikij. </para><para style="q1">Ma ya chake coj tzak chupam i mac atzalal, xui-ri, choj awesaj puʼab itzel. </para><para style="m">(Queje ile chi tzʼonoj che i Dios —xu bij i Jesus chique.) </para><para style="p"><verse number="5" style="v" />Teʼuri xak xu bij chique: </para><para style="p">—We ʼo jun chiwe yix, tiqʼuil aʼab cupon jun rulaʼ, pent n-tu wa tzukbal-re. Rumal ʼuri ca ʼe ruʼ jun u loʼcʼanij y cu bij che: “Cuyu in mac, quin jal oxib a wa,” cu bij che, <verse number="6" style="v" />“man xcʼun jun wulaʼ y n-ti quin ya che, wach i cu tijo.” (Pent queje ile cu bij che.) <verse number="7" style="v" />I u loʼcʼanij chi ʼo paja pent cu bij che, “Min a cʼascʼa. I uchija ʼo chic lawe che; i wacʼal je ʼo wuʼ chuwi chʼat, cʼax quin walij cumal. Rumal-i, n-ti quin ya chawe,” pent cu bij che. <verse number="8" style="v" />Pent ire n-ca walij ta chu ʼanic jun pawor che u loʼcʼanij; xui-ri, we i jun n-cu mayij tu tzʼonoxic, i rajaw ja cawalij na ʼuri. Cu ya na che, wach i rajwaxic, man n-xu mayij tu tzʼonoxic che. <verse number="9" style="v" />ʼO jun tzij quin bij na chiwe: we ʼo rajwaxic chiwe, chi tzʼonoj, y Dios cu ya na chiwe; chi tzucuj, y qui rik na; chi cʼojcʼa i porta, y ca jak na chiwe. <verse number="10" style="v" />Queje ile chi ʼana, man we jun lic cu tzʼonoj, ca yaʼ na che; we lic cu tzucuj, cu rik na; we lic cu cʼojcʼa i porta, ca jak na che. </para><para style="p"><verse number="11" style="v" />Yix chi ix kajawxel, we ʼo jun iwacʼal cu tzʼonoj u wa chiwe, ¿xataba qui ya jun abaj che, pu qʼuexel u wa? N-queje ti ile. Xak we cu tzʼonoj car chiwe, ¿xataba qui ya jun cumatz che, pu qʼuexel? Xak n-queje taj. <verse number="12" style="v" />Xak we cu tzʼonoj sakmol chiwe, ¿xataba qui ya jun sinaj che? N-queje taj. <verse number="13" style="v" />Yix, chi n-kas ta ix ʼutz, lic ix sicʼaj chu yaʼic i ʼutz chique iwacʼal. Bay, we queje yix ile, chi xa ix winak, mas ʼutz coʼon i Ta chicaj chuwach ile. Lic cu tak li u Tewal chique pachin i que tzʼonow che. (Queje ile xu bij i Jesus chique i je teren chirij.) </para><para style="s1">Xqui bij i aj Fariséo chi u choʼab i Jesus, xa ruʼ itzel petnak wi </para><para style="p"><verse number="14" style="v" />I Jesus ca tijin chi relsaxic jun itzel tew che jun mem; are xelic, i achi xchʼawic. I winak lic xqui bisoj ile. <verse number="15" style="v" />Xui-ri, ʼo jujun xqui bij: </para><para style="p">—I achi-le cresaj i itzel tew chique i winak xa rumal u choʼab itzel ʼo ruʼ. I choʼab ʼo ruʼ, xa re i Beelzebu chi cajʼatzil itzel tak tew —xe cha. </para><para style="p"><verse number="16" style="v" />ʼO juban chic cacaj quiqui cʼam u pam. Xqui tzʼonoj jun milágro che, cʼutbal-re chique we Dios ʼo ruʼ. <verse number="17" style="v" />Ire retaʼam chic wach que tijin chu chʼobic, rumal-i xu bij chique: </para><para style="p">—Jun tinimit, we quiqui ʼan tak tzobajil che quib, quiqui ʼanbej chʼoʼoj chiquiwach, xa quiqui sach qui wach ʼuri. Xak queje juban alcʼwalaxel, we n-junam ti qui wach, we quiqui jach quib chiquiwach, ca sach qui wach. <verse number="18" style="v" />Xak queje queʼel ile che i Satanas; we ʼo jujun itzel quiqui ʼan chʼoʼoj chiquiwach je itzel, n-que najtin ta ʼuri. Qui bij yix chi ruʼ u choʼab itzel<note style="f" caller="+"><char style="fr" closed="false">11.18 </char><char style="ft" closed="false">I mer tzij xu bij are iri: ruʼ u choʼab i Beelzebu. (Are itzel.)</char></note> xwesaj bi itzel tew. <verse number="19" style="v" />Bay, i tijoxelab yix xak caquesaj bi itzel tew chique i winak; ¿pachin ʼuri yawnak ile piquiʼab ique? Ruʼ ile, chi quiqui ʼan i tijoxelab yix, ca ʼalijin ʼuri chiwe chi n-usucʼ taj wach i xi bij. <verse number="20" style="v" />Are i u choʼab i Dios ʼo wuʼ, are i quelsaw bi itzel tak tew. Queje ile ca ʼalijinsax chiwe chi i ʼatbal tzij re i Dios ya ʼo chic chiwach. </para><para style="p"><verse number="21" style="v" />(Qui bij yix chi ruʼ u choʼab itzel, xwesaj bi itzel tew, péro n-ruʼ taj.) Iwetaʼam yix iri: we ʼo jun achi ʼo u choʼab, we lic cu chajij i rachoch, we xak ʼo ni rucʼam tobal-rib, n-ca sach ta ʼuri ubitak-re. <verse number="22" style="v" />Xui-ri we ca cʼun jun chic mas nim ni u choʼab, ca tiqui na ʼuri che i rajaw ja. ʼIs cu maj na che wach i rucʼam, chajbal re i rachoch; cu maj na che wach i cul u cʼux che, tobal rib. Teʼuri cresaj niʼpa ubitak-re, y cu ʼan na che pacha craj ire. (Are i tijojbal tzij ile xu bij i Jesus chique, cʼutbal-re chique chi nim ni u choʼab ire chuwach itzel.) Teʼuri xu bij chique: </para><para style="p"><verse number="23" style="v" />—Pachin n-cu ya tu wach wuʼ, ire aj chʼoʼoj ʼuri chwij. Xak pachin jun n-quin u to ta chi qui molic in chij, xa que u quichersaj bi ʼuri qui wach chwe —xu bij chique. </para><para style="s1">Jun itzel tew cu tzucuj wach tan chic u tzalijbal che jun winak </para><para style="p"><verse number="24" style="v" />I Jesus xak xu bij i tzij-i chique: </para><para style="p">—Jun itzel tew, we xel che jun winak, xa ca bin pa chakij jyub chu tzucuxic pa cuxlan wi, y n-cu rik taj. Teʼuri cu bij pu jolom: “Quin tzalij chic che i wachoch pa i xin pe wi,” cu bij, y ca tzalij chic ʼuri. <verse number="25" style="v" />Are cupon tan chic ruʼ achi, cu rik i pu cʼux i achi-le pacha jun ja lic josʼim, lic yijbam na che jun rajaw cʼacʼ. <verse number="26" style="v" />Teʼuri i itzel tew que u tzucuj bi i rachiʼil; que u rik je wukub, mas je mal chuwach ire. Que u cʼam bi ruʼ, y conojel que oc che achi. Chila que jeki wi. Teʼuri i achi-le, lic mas mal queʼel chuwach li ujer. (Queje xu bij i Jesus ile chique.) </para><para style="s1">ʼUtz que ique chi quiqui coj u tzij i Dios </para><para style="p"><verse number="27" style="v" />Are xutzin u bixquil ile chique, ʼo jun ixok ʼo chiquixol i uqʼuial winak, co xu bij: </para><para style="p">—¡ʼUtz re ixok chi xat alax ruʼ! ¡ʼUtz re ixok chi xat u tzʼumansaj! —xu bij. </para><para style="p"><verse number="28" style="v" />I Jesus xu laʼ u wach che: </para><para style="p">—Mas ʼutz que ique chi quiqui ta u tzij i Dios y quiqui cojo —xu bij. </para><para style="s1">I winak xa cacaj rilic jun milágro </para><para style="p"><verse number="29" style="v" />I winak lic ca tijin qui moltajic chirij i Jesus. Ire xu jek u bixquil chique: </para><para style="p">—I winak je re woʼor lic je mal na: xa quiqui tzʼonoj jun milágro chiquiwach, cʼutbal re u choʼab i Dios, péro n-ta jun milágro ca ʼan na chiquiwach, xui ile pacha ʼantal che i ma Jonas, chi ajbil u tzij i Dios ujer; are i milágro-le quiquil na. <verse number="30" style="v" />Wach xa ʼani che i ma Jonas ujer are ʼilbal re i Dios chique i winak aj Nínive. Xak queje ile, wach quin ʼan ni yin, chi in Achi aj Chicaj, are i cʼutbal na re chique i winak re woʼor chi Dios ʼo wuʼ. <verse number="31" style="v" />Cu rik ni ʼij, i winak je re woʼor, ca ʼat ni tzij piquiwi, wach i qui ʼanom. Are ʼuri, i ixok chi ʼatol tzij re i pa Sur ujer, ire cu coj ni qui mac rumal wach que tijin chu ʼonquil woʼor. Ire, ujer lic naj xpe wi chu tayic u nojbal i mam Salomon, chi mas ʼo u noʼoj. Péro i winak re woʼor n-cacaj ta quiqui ta i Jun cʼun-nak chi, chiquixol; nim ni u noʼoj chuwach i mam Salomon. <verse number="32" style="v" />Are ca pe i ʼij chi ca ʼat ni tzij piquiwi i winak je re woʼor, i ujer aj Nínive winak quiqui coj ni qui mac i je re woʼor. Man i aj Nínive xqui jalwachij qui cʼaslemal are xqui ta u tzij i Dios rumal i ma Jonas; xui-ri, i winak re woʼor n-quiqui coj ta i Jun cʼun-nak cuʼ, chi nim ni u ʼij chuwach i ma Jonas. Rumal-i, cocsax ni qui mac —xu bij chique i uqʼuial winak. </para><para style="s1">We lic caka takej i Dios, queʼel chake pacha lic ʼutz i ka baʼwach </para><para style="p"><verse number="33" style="v" />—Jun, we cu tzij jun cantil, n-cruwaj taj, xak n-cu min ta chuxeʼ jun cajon. Are i cu ʼano, cu ya ʼan chicaj, man niʼpa i que oc bic que tzun na. <verse number="34" style="v" />I baʼwach pacha jun cantil chiwe; rumal i baʼwach coc i sak che i chʼacul. We lic ʼutz i baʼwach, lic coc i sak ʼuri pi cʼux. Xui-ri, we i baʼwach n-coʼon ti u chac, ix ʼo ʼuri pa ʼekumal. <verse number="35" style="v" />Chi ʼana cwent che i sak ʼo iwuʼ, mokxa toʼ coʼon ʼekumal. <verse number="36" style="v" />We lic ocnak i sak iwuʼ, ronojel i cʼux, ronojel i nojbal, we n-ta pichʼ ʼekumal chiwe, ronojel ʼuri ʼis sak chiwe, pacha coʼon jun cantil lic chom u tzunbal —xu bij chique. </para><para style="s1">I Jesus xu sakij wach i qui mac i aj Fariséo xak i nimak tak tijonel </para><para style="p"><verse number="37" style="v" />I Jesus, are xu qʼuis u bixquil chique, are ʼuri ʼo jun aj Fariséo xu siqʼuij ruʼ chi rachoch man cu tij u wa ruʼ. I Jesus xa ʼec, xoc pa ja, y xcubi chi mexa. <verse number="38" style="v" />I aj Fariséo xu bisoj wach xu ʼan i Jesus, man n-xu chʼaj ti u kul u ʼab cʼa pu chʼuc are xoc chi waʼim, pacha quiqui ʼan ique. <verse number="39" style="v" />Are ʼuri i Kajwal xu bij che: </para><para style="p">—Yix chi ix aj Fariséo winak, lic qui chʼaj i rij i tuʼbal ya, i rij i lak; xak lic qui ʼan pen u chʼajic i ʼab. Xui-ri i pi cʼux, lic tzʼil, niʼpa i ʼo i wuʼ ʼis iwelʼam, lic ix mal. <verse number="40" style="v" />¡Yix n-ta i noʼoj! ¿N-iwetaʼam ta ba-ri chi n-xui ta i chʼacul u yijbam i Dios? ¡Xak u yijbam i pi cʼux! <verse number="41" style="v" />Che i to i nibaʼib ruʼ u bitak iwe, chi ʼana i ʼutz ruʼ i cʼux; teʼuri xak i pi cʼux, chʼam na queʼelok; n-xui ta i ʼab, chʼam. </para><para style="p"><verse number="42" style="v" />¡Toʼ i wach yix, ix aj Fariséo! Niʼpa i ʼo iwuʼ chi n-ta kas u chac, ile ʼut qui ʼan pen i relsaxic jun tant che i lajuj, qui ya na che i Dios. Queje qui ʼan ile ruʼ i arawen, ruʼ i aruta, xak ruʼ i ral tak ʼes chi cu ya ni u jelal i comída. Xui-ri, n-qui ʼan ta pen u ʼanic i sucʼulic chuwach i Dios, xak mi ne i cʼaxnabal i cʼux che. Are ile ʼo u chac qui ʼan na, xak ʼo u chac chi qui jach i nabe tant che i Dios che i qui chʼaco. </para><para style="p"><verse number="43" style="v" />¡Toʼ i wach yix, ix aj Fariséo! Cʼax qui na i cubibal ʼo u ʼij pa tak i molbalʼib. Cʼax qui na i tioxixic cumal i winak pa qʼuebal, cojbal re i ʼij. </para><para style="p"><verse number="44" style="v" />¡Toʼ i wach yix, ix tijonel re i ʼatbal tzij, xak yix chi ix aj Fariséo! ¡Xa queb i palaj! Ix pacha jul re camnak, n-ca ʼalijin taj we ʼo camnak chupam. Toʼ que bin i winak puwi, y n-quetaʼam taj chi que quitzix na rumal. (Queje xu bij i Jesus ile chique.) </para><para style="p"><verse number="45" style="v" />ʼO jun tijonel re i ujer ʼatbal tzij xak xu ta wach xu bij i Jesus. Xu bij ʼuri che: </para><para style="p">—Tijonel, yet are xa bij i tzij-le, xak xoj a chʼachʼa ni yoj. Cʼax caka ta yoj ile —coʼono. </para><para style="p"><verse number="46" style="v" />I Jesus xu laʼ u wach che: </para><para style="p">—Xak yix, ¡toʼ ni wach, ix aj tijonel! Yix, qʼui ni ʼatbal tzij qui ya chiquikul i winak, chi quiqui ʼan na; pacha jun ekan lic nim, chi mi jun ca chʼijawic, y yix mi xa ta jubiʼ que i to ruʼ. </para><para style="p"><verse number="47" style="v" />¡Toʼ i wach yix! Yix qui yijba i chom laj qui pantion i ujer ajbil u tzij i Dios, xui-ri, lic are iwatit i mam yix xe qui camsaj. <verse number="48" style="v" />Queje ile qui ʼalijinsaj chi yix iwetaʼam wach qui ʼanom, xak i yom ni wach cuʼ. Ique xe qui camsaj; y yix qui yijba qui pantion. </para><para style="p"><verse number="49" style="v" />I Dios, mas ʼo u noʼoj; retaʼam li ujer wach i qui ʼan ni yix woʼor. Rumal-i xu bij: “Que in tak bi i je ajbil in tzij cuʼ<note style="f" caller="+"><char style="fr" closed="false">11.49 </char><char style="ft" closed="false">Cuʼ i aj Israel.</char></note>, xak i je wapostelab. Xui-ri, ʼo jujun chique que camsax na; xak je ʼo jujun ca ʼan ni cʼax chique,” xu bij. <verse number="50" style="v" />I winak re woʼor, quiqui toj na i qui camsaxic i je ajbil u tzij i Dios ujer. Je niʼpa i je camsam na cʼa chu xebal ʼij sak, i winak re woʼor quiqui tojo. <verse number="51" style="v" />ʼIs quiqui toj na: quiqui toj ni nabe, chi u camsaxic i a-Abel; queje ile xpetic cʼa are xcamsax i mam Zacarías chi xqui camsaj pa rachoch i Dios, chuwach i lugar ʼo u ʼij. I winak re woʼor, ʼis quiqui toj ni ronojel, niʼpa i petnak lok cʼa chu xebal ʼij sak. </para><para style="p"><verse number="52" style="v" />¡Toʼ i wach yix, ix tijonel re i ujer ʼatbal tzij! Yix lic chikul ʼo wi u cʼutic i sak laj tzij chique i winak, xui-ri, n-qui ʼan taj. Queʼel chiwe pacha ʼo jun lawe piʼab, xui-ri n-qui jak ti uchija. Mi tene quix oc bi yix, xak mi ne qui ya chique i juban que oc bic. (Queje ile xu bij i Jesus chique.) </para><para style="p"><verse number="53" style="v" />Teʼuri lic xpe coywal i je tijonel re i ʼatbal tzij, xak i je aj Fariséo rumal wach i xu bij. Xe oc chu toʼtaxic, y xe oc chu tzʼonoxic uqʼuial tzij che. <verse number="54" style="v" />Quiqui tzucuj tzaksabal-re che u tzij, cojbal re u mac. </para><chapter number="12" style="c" /><para style="s1">Chi ʼana cwent che iwib, mokxa coʼon queb i palaj </para><para style="p"><verse number="1" style="v" />Che tak i ʼij-le, je qʼui i winak xe moltaj ruʼ i Jesus, lic je mil, je mil. Que bajbatic rumal qui qʼuial. Are ʼuri i Jesus xu jek chʼaʼatic cuʼ u tijoxelab. </para><para style="p">—Chi ʼana cwent che iwib, mokxa quix ʼelic pacha i je aj Fariséo, xa queb qui palaj. Ile pacha coʼon i cunbal re i caxlanwa. <verse number="2" style="v" />Niʼpa i n-ʼalijinsam taj, ca ʼalijinsax na; niʼpa i uwam u wach, ca ʼetamax na. <verse number="3" style="v" />Rumal-i, ronojel niʼpa i bim yix pa ʼekumal, ca tataj ni rason chi sak; niʼpa i bim na paja aliʼal, lic tzʼapim i uchija, ʼo i ca siqʼuin na chu bixquil chuwi tak ja —xu bij i Jesus. </para><para style="s1">Mi xij iwib chique i winak; are, chi xija iwib che i Dios </para><para style="p"><verse number="4" style="v" />Yix chi ix wachiʼil, quin bij ni iri chiwe: mi xij iwib chique i quiqui camsaj i chʼacul. Xui ile que tiqui chu ʼonquil; n-que tiqui ta chu camsaxic iwanima. <verse number="5" style="v" />Yin quin bij na chiwe pachin che, chi xija iwib: chi xija iwib che i Dios; ire, we xix camsaxic, ʼo puʼab quix u ya pa ʼaʼ. Are, chi xija iwib che ire. </para><para style="p"><verse number="6" style="v" />(I Dios quix u chajij.) Iwetaʼam chi jun tzʼiquin n-pakal taj, xa queb centávo i cajil je joʼob. Péro i Dios que u chajij, n-que u sach ta pu cʼux. <verse number="7" style="v" />(Xak queje yix, i Dios lic quix u chajij.) Ire ʼis rajlam niʼpa i wi ʼo che i jolom. Mi xij iwib ʼuri; yix ʼut, mas ʼo ni ʼij chiquiwach uqʼuial tzʼiquin —xu bij i Jesus chique. </para><para style="s1">ʼO u chac caka bij na chiquiwach i winak we oj re i Crísto </para><para style="p"><verse number="8" style="v" />Teʼuri xu bij chique: </para><para style="p">—Quin bij iri chiwe: niʼpa i qui yom qui wach wuʼ, we quiqui bij chiquiwach i winak chi je we yin, xak yin quin bij na chiquiwach i ángel re i Dios chi ique je in winak yin<note style="f" caller="+"><char style="fr" closed="false">12.8 </char><char style="ft" closed="false">I mer tzij xu bij are iri: I Achi aj Chicaj cu bij na chiquiwach i ángel re i Dios chi je winak re ire.</char></note>. <verse number="9" style="v" />Xui-ri, je niʼpa i quiqui bij chiquiwach i winak chi ne te we yin, xak yin quin bij na chiquiwach i ángel re i Dios chi ique ne te we yin. </para><para style="p"><verse number="10" style="v" />I winak, niʼpa i cʼax que chʼaw chwij yin, in Achi aj Chicaj, ile ca cuytaj na chique; xui-ri je niʼpa i cʼax que chʼaw chirij u Tewal i Dios, i mac-le, lic n-ta u cuytajic. </para><para style="p"><verse number="11" style="v" />Coʼon panok, i je aj chʼoʼoj chiwij, quix qui cʼam nubi chuwach i nimak tak mamʼib pa molbalʼib, chuwach i ʼatbal tzij, o xak chiquiwach i ʼatol tzij. Are quiqui ʼan ile, mix cʼachir tan chu chʼobic wach i tobal iwib qui ʼano, mix cʼachir tan wach i qui bij chiquiwach, <verse number="12" style="v" />man i u Tewal i Dios cu cʼut na chiwe wach i qui bij, are cu rik i ʼor-le. (Queje xu bij i Jesus ile chique u tijoxelab.) </para><para style="s1">Chaka ʼana cwent mokxa oj rayinel </para><para style="p"><verse number="13" style="v" />ʼO jun achi chiquixol i winak xu bij che i Jesus: </para><para style="p">—Tijonel, cha bij che i watz chi cu jach ni nicʼaj-we re i ubitak-re in kajaw, chi xcanaj can puʼab ire, are xcamic. </para><para style="p"><verse number="14" style="v" />Teʼuri i Jesus xu bij che: </para><para style="p">—Achi, n-are ta in patan yin quin ʼan juez che wib piwi chu yijbaxic ile chiwe —xu bij che. </para><para style="p"><verse number="15" style="v" />Teʼuri xu bij chique conojel: </para><para style="p">—Chi ʼana cwent, mokxa qui ʼan che iwib xa ix rayinel, xa ix molonel re ubitak iwe; man n-rumal ti uqʼuial ubitak iwe ʼo i cʼaslemal sakil —coʼono. </para><para style="p"><verse number="16" style="v" />Are ʼuri xu bij jun tijojbal tzij chique: </para><para style="p">—ʼO jun achi beyom; i rulew, qʼui i cosech xu yaʼo. <verse number="17" style="v" />Ire xu jek u chʼobic ʼuri: “¿Wach i quin ʼano? ʼUtz we tene mas nim i cʼolbal-re,” xu bij. <verse number="18" style="v" />Teʼuri xu chʼob pu cʼux: “Wetaʼam chic wach i quin ʼano; quin wulijsaj i cʼolbal re in cosech, teʼuri quin ʼan juban chic mas nimak chuwach ile. Quin cʼol niʼpa in cosech chupam, tak i juban ubitak-we. <verse number="19" style="v" />Teʼuri quin bij che wib: lic ʼutz we yin, man ʼo ni ronojel wuʼ, wach i rajwaxic chwe qʼuial junab u wach. N-quin chacun ta chic, toʼ quin uxlanic, xui chic quin tij in wa, quin tij in yaʼ, y quin quicot na. Queje ile quin bij na,” xu bij i achi pu cʼux. <verse number="20" style="v" />Are ʼuri i Dios xu bij che: “Achi, ¡laj at buy! Woʼor chaʼab, cat camic. I niʼpa i ubitak awe chi a cʼolom-na ¿pachin nawi re?” xu bij i Dios che. <verse number="21" style="v" />Queje ile queʼel chique niʼpa i toʼ quiqui chʼob u molic i qui beyomal. Xa je nibaʼ ʼuri chuwach i Dios —xu bij i Jesus chique. </para><para style="s1">I Dios que u chajij i je racʼal ire </para><para style="p"><verse number="22" style="v" />Teʼuri xu bij chique u tijoxelab: </para><para style="p">—Rumal-i, mix cʼachir che i cʼaslemal, wach i qui tijo, tzukbal iwib, xak mix cʼachir che i ʼuʼ, wach i qui cojo, chʼukbal i iwij. <verse number="23" style="v" />I cʼaslemal, ¿xataba xui i wa cajwax che? Xak i chʼacul, ¿xataba xui i ʼuʼ cajwax che? N-xui taj. ʼO i mas cajwax na chiwe chuwach i wa, xak i ʼuʼ. <verse number="24" style="v" />Chi chʼobo ʼut wach quiqui ʼan i chʼoc: ique, n-ti quiqui tico, xak n-ti quiqui molo, xak n-ti quiqui cʼol pu cʼolbal-re. Tupu n-quiqui ʼan taj, i Dios que u tzuku. Y mas lic nim i ʼij yix chiquiwach ique. <verse number="25" style="v" />We toʼ qui cʼachirsaj iwib, n-ta cu chacuj. Mi jun chiwe ca tiqui chu nimarsaxic u najtil rij, tupu lic ca cʼachir che. <verse number="26" style="v" />We n-quix tiqui ta chu ʼonquil ile chi n-ta kas u chac ¿wuchac ʼuri lic quix cʼachir che wach i qui tijo, xak i chʼukbal iwij? </para><para style="p"><verse number="27" style="v" />Chi chʼobo ʼut wach quiqui ʼan i cotzʼij. Ique n-que cʼachir ta chu chʼaquic qui ʼuʼ, xak mi ne u yijbaxic. Tupu n-quiqui ʼan taj, lic chom qui ʼuʼ. Quin bij chiwe: chom ni qui ʼuʼ ique chuwach i u ʼuʼ i nim laj ʼatol tzij, mam Salomon ujer, chi lic beyom. <verse number="28" style="v" />Queje cu ʼan i Dios ile chique i cotzʼij pa tak ʼes, chi xa queb oxib ʼij ʼolic: woʼor cʼaslic, y chwek cʼatnak chic pa ʼaʼ. Ire we cu ya i chom laj u ʼuʼ i ral cu cotzʼij-le, ¿xataba n-cu ya ta ʼuri iwe yix? Cu yaʼo, pues. ¡Yix cʼo i rajwaxic che u cubibal i cʼux che i Dios! <verse number="29" style="v" />We queje coʼon i Dios ile, mix cʼachir ʼuri chu tzucuxic wach i qui tijo, wach i qui tuʼu. <verse number="30" style="v" />Niʼpa tak ile, are i quiqui tzucuj i toʼ winak. Péro yix, ʼo jun i Kajaw chicaj lic retaʼam wach i rajwaxic chiwe. <verse number="31" style="v" />Rumal-i, chi ya iwib che i ʼutz laj ʼatbal tzij re i Dios, teʼuri ire cu ya na chiwe wach tak rajwaxic chiwe. (Queje xu bij i Jesus ile chique u tijoxelab.) </para><para style="s1">Chaka tzucuj i beyomal chila chicaj </para><para style="p"><verse number="32" style="v" />Teʼuri xu bij chique: </para><para style="p">—Mi xij iwib, ix ral in tzobajil, yix n-ix ta qʼui. Xui-ri, i Ta chicaj craj cu ya chiwe quix oc che u ʼatbal tzij ire. <verse number="33" style="v" />Chi cʼayij ubitak iwe, y chi jacha i mer chique i ʼo rajwaxic chique. Queje ile qui cʼol i mer pa yabal-re chi n-ca jar taj; queje ile, qui cʼol i beyomal chila chicaj, pa n-ca qʼuis ta wi; chila n-coc ta wi iliʼom, xak n-que oc ti pocʼ ruʼ. <verse number="34" style="v" />Queje chi ʼana ile, man pa ʼo wi i beyomal, chila ʼuri ʼo wi i cubibal i cʼux. (Queje xu bij i Jesus ile chique u tijoxelab.) </para><para style="s1">Choj ʼolok oj yij chic che u cʼunic i Kajwal </para><para style="p"><verse number="35" style="v" />Teʼuri xu bij chique: </para><para style="p">—Chix ʼolok ix yij chic, are ca cʼun i Iwajwal; ix ʼolok i tzijom i cantil chu cʼulaxic. <verse number="36" style="v" />Chi ʼana yix pacha ix aj chajal ja chi coyʼem u cʼunic i qui patron che jun cʼulanquil. Ique je yij chic chu tayic u be; are cuponic, juntir quiqui jak uchija che, are que u ʼijla. <verse number="37" style="v" />ʼUtz que i mocom chi que cʼascʼatic y que chajinic are cupon i qui patron. Quin bij iri chiwe: ire cu bij na chique chi que cubi chi mexa, teʼuri que u tzuk na. <verse number="38" style="v" />Ire mokxa cupon tiqʼuil aʼab, o xa ca pe u sakiric; ʼutz que i rajchaquib we que cʼascʼatic are cuponic —xu bij i Jesus chique. </para><para style="p"><verse number="39" style="v" />Xak xu bij i tzij-i chique: </para><para style="p">—Chi ta iri: jun rajaw ja, we retaʼam wach u ʼonom ʼor cupon jun iliʼom ruʼ, ire ca cʼascʼat na ʼuri; n-cu ya ta che coc pa rachoch crelʼaj bi ubitak-re che, man ire yij na chu cʼacʼalixic. <verse number="40" style="v" />Xak yix, chi cʼacʼalij na, man i Achi aj Chicaj<note style="f" caller="+"><char style="fr" closed="false">12.40 </char><char style="ft" closed="false">Are i Jesus mísmo.</char></note> ca cʼun na are n-ti qui chʼob che —xu bij i Jesus chique. </para><para style="s1">Jun ajchac, chu ʼana u chac pusucʼ tupu naj ʼo wi u patron </para><para style="p"><verse number="41" style="v" />Are ʼuri i ma Pédro xu tzʼonoj che: </para><para style="p">—Kajwal, i tzij xa bij-le ¿xui chake yoj xa bij, o xak chique i winak conojel? </para><para style="p"><verse number="42" style="v" />I Kajwal xu bij che: </para><para style="p">—(Chique niʼpa i je wajchac i xin bij-le.) Iwetaʼam wach ca ʼani che jun ajchac lic ʼutz, lic ʼo u noʼoj. Ire ca yaʼ na can piquiwi i juban ajchac rumal u patron. Chukul ire ʼo wi u yaʼic i qui wa are cu rik i ʼor. <verse number="43" style="v" />ʼUtz re i achi-le we ca tijin chu ʼonquil wach i rajwaxic chique i ajchac are ca cʼun chali i u patron. <verse number="44" style="v" />Katzij i quin bij chiwe, ire ca canax na ʼuri puwi ronojel i ubitak re u patron. <verse number="45" style="v" />Xui-ri, we xa cu chʼob na chi u patron n-weʼ taj ca tzalij chalok, mokxa cu jek qui chʼayic i rach ajchaquib, chi achiab, chi ixokib. Mokxa toʼ u waʼim cu bisoj: wach cu tijo, wach cu tuʼu, wach tak ca ʼabar ruʼ. <verse number="46" style="v" />Ire n-retaʼam taj bi chi ʼoril ca cʼun u patron; are n-ta cu chʼob che, xak teʼet ca cʼun chalok. I u patron; cu ya na ʼuri pa nim laj tojpen. Xak jun i tojpen ca yaʼ che pacha ca yaʼ chique i n-quiqui coj ti u tzij i Dios. </para><para style="p"><verse number="47" style="v" />Jun ajchac chi retaʼam wach craj u patron, ire we n-cu yijba ta rib chu ʼonquil, we xak n-coʼon ta cas che, lic qʼui ni u loʼxic ʼuri cu tij na, tojbal re u mac. <verse number="48" style="v" />Xui-ri, jun ajchac, we n-retaʼam taj wach craj u patron, y we ʼo i u mac, lic ca majaw te che chi cu tij ni tojpen, ire n-mas ti u loʼxic cu tijo. Pachin jun, nim i yatal puʼab, ʼo chukul ʼuri nim cu jach tan chic che i rajaw; pachin jun, nim ni okxanim puʼab, ʼo chukul ʼuri cu jach tan chic che i rajaw, xak cu jach che niʼpa i u chʼacom puwi. (Queje i tzij ile xu bij i Jesus chique.) </para><para style="s1">I u cʼutic i sak laj tzij re i Dios xa cu petsaj i jachersabal qui wach i winak </para><para style="p"><verse number="49" style="v" />—Yin in cʼun-nak chuwach i jyub taʼaj, in aj nucʼul ʼaʼ chi; ¡cwaj te yin we ta ca juluw chic! <verse number="50" style="v" />Péro ʼo jun nim laj pen nabe chinwach; ¡lic quin cʼachir rumal, cʼa ca qʼuis ni ile! <verse number="51" style="v" />Mi chʼob yix chi in cʼun-nak xa que in chomarsaj ni winak chuwach i jyub taʼaj. N-rumal ti ile in cʼun-nak; in cʼun-nak xa que in jachersaj qui wach (man rumal u cʼutic i sak laj tzij, are ca paxsaxic, ca pe ni chʼoʼoj chiquixol i winak). <verse number="52" style="v" />Coʼon panok, we je ʼo joʼob cachalal quib, quiqui jachersaj ni quib; i je oxib quiqui junamsaj qui noʼoj chiquiwach i queb; xak i queb quiqui junamsaj qui noʼoj chiquiwach i oxib. <verse number="53" style="v" />Je ʼo ni kajawxel, n-junam ta chic qui noʼoj cuʼ i qui cʼojol; xak queje ni cʼojolxel cuʼ i qui kajaw. Xak je ʼo ni chuchuxel n-junam ta chic qui noʼoj cuʼ i calit; xak queje quiqui ʼan ni calit cuʼ i qui chuch. Je ʼo ni alibaxel n-junam ta chic qui noʼoj cuʼ i qui chuch calib; xak queje quiqui ʼan na ique chique i cali-baxel. </para><para style="s1">I je buy n-xqui ta tu be wach que tijin chi rilic </para><para style="p"><verse number="54" style="v" />I Jesus xak xu bij chique i winak: </para><para style="p">—Yix, are quiwil i sutzʼ quel li pa ca tzak wi i ʼij, juntir qui bij chi ya ca pe i jab, y katzij, queje queʼelok. <verse number="55" style="v" />Xak i tew, we ca cʼun pa sur, qui bij chi ca pe jun ʼij tij, quix cha; y katzij, queje ile queʼelok. <verse number="56" style="v" />Yix, ¡xa queb i palaj! Lic quiwil nu be wach coʼon u wach caj, xak u wach i jyub taʼaj. ¿Wuchac ʼuri n-iwetaʼam taj wach usucʼ iri, chi quix tijin chi rilic che tak i ʼij-i? —xu bij chique. </para><para style="s1">We ʼo jun aj chʼoʼoj awuʼ, chi chomaj iwib chiwach </para><para style="p"><verse number="57" style="v" />Teʼuri xu bij chique i winak: </para><para style="p">—¿Wuchac n-qui chʼob tu be yix mísmo wach ca majaw chiwe qui ʼano? <verse number="58" style="v" />We ʼo jun u cojom a mac, y qui maj bi i be pa ʼatbal tzij, cha ʼana pen u yijbaxic ruʼ, tzʼakat cʼa ix ʼo pa be, man n-cat u cʼam tubi chuwach i juez. Man i juez cat u jach na che i policía, i policía cat u tzʼapij na pa cárcel. <verse number="59" style="v" />Sak laj tzij i quin bij, n-cat el tal chila, cʼa ca toj ni qʼuisbal centávo re a múlta. (Queje ile i tijojbal tzij xu bij i Jesus, cʼutbal re chique chi ʼo u chac weʼ quiqui sucʼba qui cʼaslemal chuwach i Dios man n-que yaʼ ta pa tojpen.) </para><chapter number="13" style="c" /><para style="s1">ʼO u chac caka jalwachij ka noʼoj chi n-ʼus taj </para><para style="p"><verse number="1" style="v" />Are ʼuri je ʼo jujun chila xqui jek u bixquil che i Jesus wach u ʼanom i ma Piláto. Xqui bij chi ire je u camsam juban aj Galiléa winak are que tijin chu sujuxic qui sipon chuwach i Dios. Xe u camsaj, y qui quiqʼuel ique, junam xbin wi ruʼ i qui quiqʼuel i chicop chi qui sujum. Queje ile xqui bij i winak che i Jesus. <verse number="2" style="v" />I Jesus xu laʼ u wach chique: </para><para style="p">—Qui bij yix i je aj Galiléa winak-le lic ʼo qui mac chuwach i Dios; are i rumal ʼuri xqui tij i tojpen-le, qui chʼob yix. Ique mas je ajmac chiquiwach i cach aj Galiléa, qui bij yix. <verse number="3" style="v" />Xui-ri, quin bij chiwe chi n-queje taj. Xak yix, we n-qui jalwachij ti i noʼoj chi n-ʼus taj, xak quix cam ni yix. <verse number="4" style="v" />¿Xak queje bawa qui bij yix chique i je dieciócho chi xe cam chuxeʼ i ja tacʼtic<note style="f" caller="+"><char style="fr" closed="false">13.4 </char><char style="ft" closed="false">I tacʼtic laj ja-le, “tórre de Siloé” ca bix che.</char></note> chi xtzakic? ¿Qui bij bawa yix, mas ʼo ni qui mac ique chiquiwach i juban aj Jerusalen? <verse number="5" style="v" />Yin quin bij chiwe chi n-are taj. Xak yix, we n-qui jalwachij ti i noʼoj chi n-ʼus taj, xak quix cam ni yix. (Queje xu bij i Jesus ile chique.) </para><para style="s1">I tijojbal tzij re i cheʼ chi n-ca wachin taj </para><para style="p"><verse number="6" style="v" />I Jesus xu bij chic jun tijojbal tzij chique. Xu bij: </para><para style="p">—ʼO jun achi ʼo u cheʼlal hígo pa rulew. Xa ʼe chi rilic we ʼo u wach; n-ta xu riko. <verse number="7" style="v" />Are ʼuri xu bij che u mocom: “Wilapeʼ, oxib junab iri quin tzucuj u wach, y n-ta quin rik che. Cha cʼatzij; toʼ coʼon latzʼ waral,” xu bij. <verse number="8" style="v" />I u mocom xu bij: “Nim laj winak, cha ya chic jun junab che. Quin cʼot na jubiʼ chuxeʼ, y quin coj awon che. <verse number="9" style="v" />Queje na ile, mokxa cu ya ni u wach; we n-taj, teʼuri ca cʼatzixic,” xu bij i mocom che. (Queje i tijojbal tzij ile xu bij i Jesus chique.) </para><para style="s1">I Jesus xrutzirsaj jun ixok pa uxlambal ʼij </para><para style="p"><verse number="10" style="v" />I Jesus ca tijin chu cʼutic chique i winak pa molbalʼib pa uxlambal ʼij. <verse number="11" style="v" />Chila ʼo wi jun ixok iwab, dieciócho junab ʼo chic che chi toʼ iwab rumal jun itzel tew. Ire toʼ luclic chic rij rumal, n-ca tiqui ta chu sucʼbaxic rij. <verse number="12" style="v" />I Jesus, are xrilo, xu siqʼuij ruʼ y xu bij che: </para><para style="p">—Nan, ya at utzirnak chic che a yobil —coʼon che. </para><para style="p"><verse number="13" style="v" />Teʼuri, xu coj u ʼab puwi; are ʼuri i ixok juntir xsuqʼui rij, y xu jek u cojic u ʼij i Dios. <verse number="14" style="v" />Are ʼuri i rajʼatzil i molbalʼib xpe roywal che i Jesus man xrutzirsaj i ixok pa uxlambal ʼij. Xu bij chique i winak: </para><para style="p">—ʼO wakib ʼij che i seman re i chacbal ʼij. Che i wakib ʼij-le, we quiwaj quix cʼunic qui-wutzirsaj iwabib, chix cʼunok. Xui-ri, mi ʼan ile pa uxlambal ʼij —xu bij chique. </para><para style="p"><verse number="15" style="v" />Are ʼuri i Kajwal xu laʼ u wach che: </para><para style="p">—Yix ¡xa queb i palaj! Iwonojel yix, pa uxlambal ʼij qui tor ni jun i chicop, o jun i buru, qui yabej u yaʼ. <verse number="16" style="v" />We queje qui ʼan ile che jun chicop, mas ca majaw che i ixok-le, chi u muk u xiquin i mam Abraham xak jun iwuʼ yix. Mas ca majaw che ire, ca tortaj na pa cʼax. ʼO chic dieciócho junab che, chi yutʼtal u chʼacul rumal itzel. ¿Xataba n-ʼus taj cakesaj i yobil che we pa uxlambal ʼij? —coʼono. </para><para style="p"><verse number="17" style="v" />Are xu bij i Jesus ile, i je aj chʼoʼoj chirij lic xe qʼuix che. Conojel i winak lic que quicotic rumal i nimak tak ʼanic xu ʼan i Jesus. </para><para style="s1">I tijojbal tzij chirij u qʼuiyic i ija re i mostas </para><para style="p"><verse number="18" style="v" />Teʼuri i Jesus xu bij chique: </para><para style="p">—I ʼatbal tzij re i Dios ¿wach nawi quin junamsaj ruʼ, sakirsabal-re chiwe wach usucʼ? <verse number="19" style="v" />Quin junamsaj ruʼ jun ija re mostas chi jun achi cu tic pa rulew. Ca poʼic, ca qʼuiyic, cu rik u nimal pacha jun cheʼ, teʼuri i tzʼiquin quiqui ʼan qui soc che tak u ʼab. (Queje i tijojbal tzij ile xu bij i Jesus chique, sakirsabal-re wach u qʼuiyaric i u ʼatbal tzij i Dios.) </para><para style="s1">I tijojbal tzij chirij i cunbal re i caxlanwa </para><para style="p"><verse number="20" style="v" />I Jesus xak xu bij chique: </para><para style="p">—I ʼatbal tzij re i Dios ¿wach nawi quin junamsaj ruʼ? <verse number="21" style="v" />Are ca cʼun chiquixol i winak, queje pacha coʼon i cunbal re i caxlanwa. Ile, we jun ixok cu chapo, y cu coj oxib almul arin ruʼ, teʼuri ca walij u wach i ʼor ronojel, tupu xa jubiʼ i cunbal ʼo ruʼ. (Xak queje ile coʼon i ʼatbal tzij re i Dios —xu bij i Jesus chique.) </para><para style="s1">Choj oc che uchija tzʼakat jakalic </para><para style="p"><verse number="22" style="v" />I Jesus ʼenam-re pa Jerusalen. Ca tijin chi be, are cupon che jun aldéa, o xak che jun tinimit, ire cu jek u cʼutic chique i winak je ʼo chila. <verse number="23" style="v" />ʼO jun xtzʼonow che: </para><para style="p">—Nim laj winak, ¿ne te qʼui que ʼel chupam i qui mac? —coʼono. </para><para style="p">I Jesus xu bij chique i winak: </para><para style="p"><verse number="24" style="v" />—Chi ʼana pen i oquic che u xol uchija lotʼlic; coʼon panok je qʼui neri cacaj oquic, péro n-que oc taj. <verse number="25" style="v" />I rajaw ja we u tzʼapim chic i uchija, n-cu jak ta chic chiwe. Yix chi ix ʼo can chi sak qui cʼojcʼa na, y qui bij pan che: “¡Nim laj winak, cha jaka i uchija chake!” qui bij na. Ire xa cu bij chiwe: “¿Pa ix petnak wi yix? Yin n-wetaʼam ta i wach,” coʼono. <verse number="26" style="v" />Teʼuri yix qui bij na: “Yoj ka tijom i ka wa awuʼ, xak i ka yaʼ awuʼ; xak at cʼutun-nak pa ka tinimit,” quix cha che. <verse number="27" style="v" />Ire cu bij tan chic chiwe: “N-wetaʼam taj pa tak ix petnak wi. Chix el na chinwach; xa ix aj ʼanol mal,” cu bij na chiwe. <verse number="28" style="v" />Lic quix oʼ na, lic qui kachʼachʼej ni iware are quiwilo chi yix xa chi sak ix ʼo wi, xak quiwilo chi paja je ʼo wi i mam Abraham, i mam Isaac, i mam Jacob; xak conojel i ujer ajbil u tzij i Dios ʼis je ʼo chila pa cu ʼat wi tzij i Dios. <verse number="29" style="v" />Je ʼo ni winak que uponic re ronojel u wach i jyub taʼaj; que uponic niʼpa i je aj pa relbal re i ʼij, i je aj pa kajbal re i ʼij; niʼpa i je aj pa wikabim, i je aj pa moxim; quiqui tij ni wa pa cu ʼat wi tzij i Dios. <verse number="30" style="v" />Chitapeʼ, je ʼo jujun chi woʼor je ʼo pa qʼuisbal-re; coʼon panok que nabeaj na; xak je ʼo jujun chi woʼor je nabe, xui-ri coʼon panok que canaj na pa qʼuisbal-re. (Queje ile xu bij i Jesus chique.) </para><para style="s1">Xoʼ i Jesus cumal i aj Jerusalen, man n-xcaj ti ʼutz </para><para style="p"><verse number="31" style="v" />Che i ʼij-le, xe upon jujun aj Fariséo ruʼ, y xqui bij che: —Chat el chi, man i ma Heródes craj cat u camsaj —xe cha che. </para><para style="p"><verse number="32" style="v" />Ire xu laʼ u wach chique: </para><para style="p">—Jix yix ruʼ i ma saklej u nojbal-le y chi bij che chi ʼo i quin ʼano. Woʼor y chwek que wutzirsaj i winak, xak cwesaj i mal laj tak itzel tew. Queje ile quin ʼan na, cʼa cabij, teʼuri ca qʼuis in chac. (Queje chi bij ile che.) <verse number="33" style="v" />Xui-ri, yin, ʼenam we pa Jerusalen, woʼor, chwek, y cabij. N-quin mayij taj, man jun ajbil u tzij i Dios n-ca majaw ta che, we n-pa Jerusalen taj ca camsax wi —xu bij i Jesus chique. </para><para style="p"><verse number="34" style="v" />(Teʼuri xu bij chic:) </para><para style="p">—¡Ay, yix, ix aj Jerusalen! ¡Yix chi que i camsaj i ajbil u tzij i Dios; yix chi toʼ qui coj abaj chique i je u takon i Dios chiwe! ¡Qʼuialmul lic in rayim quix in mol wuʼ pacha cu ʼan jun ati acʼ cuʼ i racʼal, que u ya chuxeʼ u xicʼ! Queje ile xwaj te yin, y yix n-xiwaj taj. <verse number="35" style="v" />Chitapeʼ, i tinimit yix coʼtax na can rumal i Dios. Quin bij chiwe, queje ile quix eʼel na; n-quiwil ta chic in wach cʼa cu rik ni ʼij chi quin i cʼulaj na iwuʼ. Qui bij na: “¡Chu ya ni ʼutz i Kajwal Dios puwi i Jun chi u takom-lok!” quix cha na. (Queje ile xu bij i Jesus chique.) </para><chapter number="14" style="c" /><para style="s1">I Jesus xu cunaj jun achi pa uxlambal ʼij </para><para style="p"><verse number="1" style="v" />Che jun uxlambal ʼij, i Jesus xa ʼe pa waʼim ruʼ jun cajʼatzil i aj Fariséo. Chila pa rachoch i jun-le, xak je ʼo juban chic aj Fariséo, que tijin chu cʼacʼalixic i Jesus, quiqui tzucbej u mac. <verse number="2" style="v" />Xak ʼo jun achi chuwach i Jesus, sipojnak u chʼacul. <verse number="3" style="v" />Are ʼuri i Jesus ʼo jun tzij xu tzʼonoj chique i je tijonel re i ujer ʼatbal tzij, xak chique i aj Fariséo. Xu bij chique. </para><para style="p">—I ʼatbal tzij tzʼibtal can rumal i mam Moises, ¿cu ya nawi chake caka cunaj jun iwab pa uxlambal ʼij, o n-cu ya taj? —xu bij. </para><para style="p"><verse number="4" style="v" />Ique n-xe chʼaw taj. Are ʼuri i Jesus xu chap i achi, y xrutzirsaj, y xu tak bi chi rachoch. <verse number="5" style="v" />Teʼuri xu bij chique i aj Fariséo: </para><para style="p">—Yix, we ʼo jun i buru, o we ʼo jun i boyex, we tzaknak chupam jun siwan<note style="f" caller="+"><char style="fr" closed="false">14.5 </char><char style="ft" closed="false">I mer tzij xu bij are iri: chupam jun cʼotom.</char></note> che jun uxlambal ʼij, ¿xataba n-quiwes-la ta-lok? —xu bij chique. </para><para style="p"><verse number="6" style="v" />Ique n-xqui rik ta chic u laʼic u wach che. </para><para style="s1">Pachin coʼon chʼutin che rib, are ca nimarsax na ʼuri u ʼij </para><para style="p"><verse number="7" style="v" />Teʼuri i Jesus xrilo chi ʼo jujun chique je siqʼuim che i waʼim, xa quiqui tzucuj i cubibal ʼo u ʼij are que cubi chi mexa. Are ʼuri xu bij jun tijojbal tzij chique: </para><para style="p"><verse number="8" style="v" />—Yix, we ʼo jun winak quix u siqʼuij che jun nimaʼij re cʼulanquil, mix cubi che i cubibal mas ʼo u ʼij. Mok ʼo jun ca cʼun na mas ʼo u ʼij chawach yet. <verse number="9" style="v" />Teʼuri ca cʼun i rajaw ja, chi ix u siqʼuim chix queb; mok cu bij chawe: “Cha ya a cubibal che i jun-le,” cu bij. Teʼuri yet toʼ cat qʼuix che, y cat ʼe chu tzucuxic jun a qʼuijibal n-tu ʼij. <verse number="10" style="v" />Are i ca ʼano, we ʼo jun cat u siqʼuij che jun nimaʼij, jat ʼe cul che i qʼuijibal chi n-tu ʼij. We queje ca ʼan yet ile, i rajaw ja ca cʼun ʼuri awuʼ y cu bij chawe: “Ta, saʼaj ni jewa-ri, che jun qʼuijibal mas ʼo u ʼij, cu bij chawe.” Queje ile, cocsax ni a ʼij chiquiwach conojel i je cul awuʼ chi mexa. <verse number="11" style="v" />Man pachin coʼon nim che rib, ire ʼut xa ca kajsax ni u ʼij; xak pachin coʼon chʼutin che rib, are ca nimarsax na ʼuri u ʼij. (Queje xu bij i Jesus ile chique.) </para><para style="p"><verse number="12" style="v" />Teʼuri xu bij che i jun chi je siqʼuiw-nak: </para><para style="p">—Yet, are ca ʼan jun waʼim, o jun cenar, me a siqʼuij ique chi at qui siqʼuim ni yet. Me a siqʼuij i xui awetaʼam qui wach, xak awatz a chaʼ; o xak xui i je awachalal, o xak i a loʼcʼanij chi je beyom, man ique xa cat qui siqʼuij tan chic cuʼ chi waʼim, y queʼelok chi qui tojom na chawe wach i xqui tij awuʼ yet. <verse number="13" style="v" />Are i ca ʼano, are ca ʼan jun nim laj waʼim, che a siqʼuij i nibaʼib, che a siqʼuij i je sic, xak i je clis, xak i je mawach. <verse number="14" style="v" />Queje ile, ca pe ni ʼutz pawi. Ique n-que tiqui ta chu tojic chawe, xui-ri i Dios cu toj na chawe are cu rik i ʼij chi que walij niʼpa i je ʼutz chuwach ire. (Queje ile xu bij i Jesus chique.) </para><para style="s1">Wach u xutuxic xqui ʼan jujun chi je sicʼtal che jun nimaʼij </para><para style="p"><verse number="15" style="v" />Jun chique i je ʼo chila, are xu ta i tzij-le, xu bij che i Jesus: </para><para style="p">—¡ʼUtz que ique chi que oc che i nim laj waʼim pa cu ʼat wi tzij i Dios! —coʼono. <verse number="16" style="v" />I Jesus xu bij che: </para><para style="p">—ʼO jun achi xu yijba jun nim laj waʼim, y xe u siqʼuij uqʼuial winak. <verse number="17" style="v" />Are xu rik i ʼor, xu tak u mocom chu bixquil chique chi ʼis yij chic wach i quiqui tijo. “Chix petok, man ronojel ʼis yij chic,” xu bij chique. <verse number="18" style="v" />Are ʼuri, conojel ʼis xe oc chu tzʼonoxic cuybal mac che. Jun xu bij: “Yin cʼa te in loʼom juban wulew, y ʼo u chac quin ʼe chi rilic; quin tzʼonoj chawe ca cuy na in mac,” xu bij. <verse number="19" style="v" />I jun chic xu bij: “Yin cʼa te in loʼom joʼob yunt in boyexab, y que ʼe wila we je ʼutz che i chac. Quin tzʼonoj chawe, cha cuyu in mac,” xu bij. <verse number="20" style="v" />Jun chic xu bij: “Yin cʼa te in cʼulinak, rumal-i n-quin ʼe taj,” coʼono. <verse number="21" style="v" />I mocom, are xtzalij ruʼ u patron, ʼis xu bij che ronojel ile. Are ʼuri i patron xpe roywal, y xu bij che u mocom: “Cha bisoj, jat pa tak be re i tinimit, xak pa tak chʼut be; che a cʼama li ʼo i rajwaxic chique, xak niʼpa i je sic, xak i je clis, xak i je mawach,” xu bij che. <verse number="22" style="v" />I mocom xa ʼe chu ʼonquil, teʼuri xcʼun chic ruʼ u patron y xu bij che: “Nim laj winak, ya ʼis xin ʼano pacha i xa bij chwe, y cʼo i qʼuijibal n-ta rajaw,” coʼono. <verse number="23" style="v" />Are ʼuri i u patron xu bij chic che: “Jat tzam tak ja, cha tzucuj pa tak be chila, xak pa tak chʼut be, y cha ʼana li pen chique i je ʼo chila, man quin nojsaj ni wachoch. <verse number="24" style="v" />Tapeʼ, ique chi xe in tak qui siqʼuixic nabe, mi jun chique cu tij i waʼim chi in yijbam.” (Queje i tijojbal tzij ile xu bij i Jesus chique.) </para><para style="s1">Cʼax i terejic chirij i Crísto </para><para style="p"><verse number="25" style="v" />Je qʼui i winak je teren chirij i Jesus. Ire xu pisquilij rib y xu bij chique: </para><para style="p"><verse number="26" style="v" />—Jun, we ca cʼun wuʼ, we craj coʼon che rib jun in tijoxel, ʼo u chac mas cʼax chin u na ni yin chiquiwach i u kajaw, i u chuch, xak i rixokil ralcʼwal, xak i ratz u chaʼ, xak i je ranab. Jun n-ca tiqui ta chi terejic chwij, we n-cʼax ta quin u na yin chiquiwach ique. Xak n-ca tiqui ta chi terejic chwij we mas cʼax cu na rib ire chinwach yin. <verse number="27" style="v" />N-xui ta la ile, jun, we we-yin, ʼo u chac ca terej chwij, tupu ca cam na rumal. Pachin n-craj ti u ʼanic ile, n-ca tiqui ta ʼuri chu ʼanic in tijoxel che rib. (Queje xu bij i Jesus ile chique, cʼutbal-re we quiqui chʼij i terejic chirij.) Xak xu bij: </para><para style="p"><verse number="28" style="v" />—We ʼo jun chiwe craj cu yac jun nim laj rachoch, ire ca cubi na chu chʼobic niʼpa i mer rajwaxic che, mokxa n-coʼon taj cu qʼuisbej-re. <verse number="29" style="v" />Queje ile coʼon-na, man mokxa xui i u cubibal cu yijba, y coʼon panok n-cu qʼuis taj. Niʼpa i que ʼilawic que oc chu yoʼyaxic, <verse number="30" style="v" />y que tzen chu bixquil: “I achi-le xu jek u ʼanic i rachoch y n-xtiqui ta chu qʼuisic,” que cha. <verse number="31" style="v" />Xak we jun ʼatol tzij retaʼam chi petnak jun chic ʼatol tzij chi chʼoʼoj ruʼ, nabe ca cubi na chu chʼobic we ca tiqui che i chʼoʼoj, man ire xa je lajuj mil u soldádo; i jun chi col u ʼana chʼoʼoj, je véinte mil i u soldádo je rucʼam. <verse number="32" style="v" />We cu na u be chi n-ca tiqui ta che, que u tak bi juban u takon ruʼ i ʼatol tzij chi ya ca cʼunic. Tzʼakat i jun cʼa naj ʼo wi cu tzʼonoj che chi quiqui chomarsaj quib chiquiwach. (Queje i tijojbal tzij ile xu bij i Jesus chique i winak, man ʼo u chac quiqui chʼob na we quiqui chʼij i terejic chirij.) <verse number="33" style="v" />Teʼuri xu bij chique: </para><para style="p">—Queje chi ʼana yix ile; man we n-qui canaj ta ronojel niʼpa ʼo iwuʼ, n-quix tiqui ta chi terejic chwij. </para><para style="s1">I atzʼam, we xsach u tzayil, n-ta chic u chac </para><para style="p"><verse number="34" style="v" />I atzʼam, lic cu rik u chac chake, xui-ri we xsach i u tzayil, ¿wach u ʼonquil ʼuri coʼon tan chic tza? <verse number="35" style="v" />Lic n-ta chic u chac. We ca coj chuwach ulew, n-cu to tu choʼab i ulew; xak we ca tix puwi juban u mul chʼe-quen re awon, xak n-cu to ta pichʼ u choʼab. Lic n-ta chic u chac; xui cʼakic chubi-re. Pachin ʼo u xiquin chu tayic, chu ta u be —xu bij i Jesus chique. </para><chapter number="15" style="c" /><para style="s1">I tijojbal tzij chirij i chij sachnak </para><para style="p"><verse number="1" style="v" />Je qʼui aj tzʼonol alcawal, xak juban chic ajmaquib xe tejeb ruʼ i Jesus quiqui tabej re u tzij. <verse number="2" style="v" />Rumal-i, i aj Fariséo, xak i je tijonel re i ʼatbal tzij xe oc chu chʼachʼaxic i Jesus. </para><para style="p">—I achi-le que u cʼulaj ajmaquib ruʼ, y n-xui ta la ile, xak cu tij wa cuʼ —xe cha. </para><para style="p"><verse number="3" style="v" />Are ʼuri i Jesus xu bij jun tijojbal tzij chique: </para><para style="p"><verse number="4" style="v" />—Chixol yix, we ʼo jun achi je ʼo cien u chij, y we xsach jun chique, ¿wach cu ʼan ʼuri ire? Que u canaj can i novénta y nuéve pa i je ʼo wi, y ca ʼe chu tzucuxic i jun. Cu tzucuj cʼa cu rik na. <verse number="5" style="v" />Are cu riko, ca quicotic cu ya bi xol u teleb, y cu cʼam bi ruʼ ja. <verse number="6" style="v" />Are cupon ruʼ ja, que u siqʼuij i retaʼam qui wach, xak i je u loʼcʼanij, quiqui molbej quib ruʼ ire. Cu bij chique: “Lic quin quicotic, man xin rik in chij chi sachnak teʼek; ¡chix quicot yix wuʼ!” cu bij na chique. <verse number="7" style="v" />Quin bij chiwe, xak queje quiqui ʼan i je aj chicaj ile; lic que quicotic we ʼo jun ajmac cu jalwachij u noʼoj chi n-ʼus taj. Mas que quicot rumal i jun-le, chiquiwach i je novénta y nuéve chi je ʼutz laj tak winak chi n-presis taj quiqui jalwachij i qui noʼoj —xu bij i Jesus chique. </para><para style="s1">I tijojbal tzij chirij i mer tzaknak </para><para style="p"><verse number="8" style="v" />(Teʼuri i Jesus xu bij chic jun tijojbal tzij chique.) Xu bij: </para><para style="p">—We ʼo jun ixok ʼo lajuj sak pwak ruʼ, we xu tzak jun chique i lajuj, ¿wach cu ʼan ʼuri ire? Cu tzij jun cantil, y cu jek u mesic u paja. Naʼal cu tzucuj cʼa cu rik na. <verse number="9" style="v" />Are cu riko, que u siqʼuij i retaʼam qui wach, xak i je u loʼcʼanij, man quiqui molbej quib ruʼ. Cu bij chique: “Lic quin quicotic, man xin rik in mer chi in tzakom teʼek. ¡Chix quicot yix wuʼ!” cu bij chique. <verse number="10" style="v" />I quicotemal-le, xak queje quiqui na i ángel re i Dios; que quicotic we ʼo jun ajmac cu jalwachij u noʼoj chi n-ʼus taj —xu bij i Jesus chique. </para><para style="s1">I u tzalijic jun cʼojolxel ruʼ u kajaw </para><para style="p"><verse number="11" style="v" />Teʼuri, i Jesus xu bij chic chique: </para><para style="p">—ʼO jun achi, je ʼo queb u cʼojol. <verse number="12" style="v" />I chaʼaxel xu bij che u kajaw: “Ta, cha ʼana jun utzil chomal chwe; cha ya ni ubitak-we woʼor pacha a chʼobom ca ya na chwe coʼon panok.” Queje ile xu bij che. Teʼuri i u kajaw xu jach bi ubitak-que chique i queb u cʼojol. <verse number="13" style="v" />Xoʼon chupan jubiʼ i chaʼaxel ʼis xu cʼayij ronojel ubitak-re chi xjach che. Teʼuri xu mol u chiʼ u mer y xa ʼe che jun tinimit cʼa naj. Chila xoc chu qʼuisic u mer, toʼ xak manal xu ʼano, y xu sach ronojel u mer. <verse number="14" style="v" />Are xu qʼuis ronojel, xpe jun nim laj waʼjal che i tinimit-le pa ʼo wi ire; lic xu tij numic rumal. <verse number="15" style="v" />Are ʼuri xa ʼe chu tzucuxic u chac ruʼ jun achi aj chila. I u chac xyaʼ che, xtak bi chi qui chajixic juban ak. <verse number="16" style="v" />Ire lic xu tij numic; lic cu rayij u wach, wach que tijin i ak ruʼ; mi ta jun xtzukuwic. <verse number="17" style="v" />Teʼuri xcʼun chic u noʼoj; xu bij pu cʼux: “Chila ruʼ in kajaw, i u mocom lic cu rik rib wach quiqui tijo. Y yin waral, lic quin cam na rumal numic. <verse number="18" style="v" />Quin tzalij chic ruʼ in kajaw, y quin bij che: Ta, in ʼanom in mac chuwach i Dios, xak chawach yet. <verse number="19" style="v" />N-ca majaw ta chic ca bij awacʼal chwe, xui-ri, cha ʼana na chwe pacha jun a mocom, quin bij che.” Queje ile xu bij pu cʼux. <verse number="20" style="v" />Juntir xu maj u be, y xa ʼe chic chi rachoch u kajaw. </para><para style="p">Are ya cuponic, xui-ri, cʼa naj panok ʼo wi che i ja, xak teʼet xa ʼiltajic y xa etamax u wach rumal u kajaw. Ire lic cʼax xu na u cʼojol, y xa ʼe paʼanem chu cʼulaxic. Are xu cʼulaj, xu tzʼulej, y xu tzʼubaj u palaj. <verse number="21" style="v" />Teʼuri i u cʼojol xu bij che: “Ta, in ʼanom in mac chuwach i Dios, y xak chawach yet. N-ca majaw ta chic ca bij awacʼal chwe.” Queje ile xu bij che. <verse number="22" style="v" />I u kajaw xa xu bij chique u mocom: “¡Chi bisoj! Chi cʼama li jumolaj ʼuʼ ʼutz, chom, y chi cojo chirij. Chi cʼama li bak re u wi u ʼab, xak i sapatux re i rakan. <verse number="23" style="v" />Je i cʼama i meʼ chi ka tiʼojersam, y chi ʼana-re. ¡Caka ʼan jun nimaʼij! <verse number="24" style="v" />I wacʼal-i, chi camnak teʼek, woʼor cʼas tan chic. I sachnak teʼek, woʼor ya xcʼunic,” Queje ile xu bij u kajaw chique u mocom. Teʼuri xqui jek jun nimaʼij. </para><para style="p"><verse number="25" style="v" />I racʼal ʼatz n-ta ruʼ ja are xqui jek i nimaʼij, man ʼenak pa tak ticon. Are ca tijin u petic chi rachoch, xu ta i son, xak xu ta ʼo i que xajawic. <verse number="26" style="v" />Rumal-i, xu siqʼuij jun mocom ruʼ, y xu tzʼonoj che wach i que tijin chu ʼanic ruʼ ja. <verse number="27" style="v" />I mocom xu bij che: “I a chaʼ ya xcʼun chic ruʼ ja, rumal-i i a kajaw xu ʼan jun nimaʼij. Xu tak u camsaxic i meʼ tiʼoj, man ʼo tan chic a chaʼ ruʼ, n-ta cʼax che, lic ʼutz u wach,” xu bij i mocom che i ʼatz. <verse number="28" style="v" />Ire lic xpe roywal, y n-xoc ta chubi ruʼ ja. Rumal-i, xel bi i u kajaw, y xu yuʼuj i u cʼojol. <verse number="29" style="v" />Ire-le xu laʼ u wach che u kajaw: “Tapeʼ, lic qʼuial junab in chacun-nak awuʼ pacha jun mocom, mi julaj in kelom a tzij. Y yet, mi ta julaj a yom jun ral chabat chwe, quin ʼanbej jun nimaʼij cuʼ i wachiʼil. <verse number="30" style="v" />Xui-ri, are xcʼun i awacʼal-i chi toʼ xu sach u wach ubitak awe cuʼ i mal laj tak ixokib, yet xa tak u ʼanic-re i meʼ tiʼoj, xa rumal ire.” Queje ile xu bij u cʼojol ʼatz. </para><para style="p"><verse number="31" style="v" />Teʼuri xu bij i u kajaw: “Wacʼal, yet ʼax at ʼo wi wuʼ. Ronojel niʼpa i ʼo wuʼ, ʼis awe yet. <verse number="32" style="v" />Xui-ri, ʼo u chac caka ʼan jun ka nimaʼij, y choj quicotok rumal a chaʼ. Ire camnak teʼek, y woʼor cʼas tan chic, ire sachnak teʼek, y woʼor ka rikom tan chic.” (Queje ile xu bij i mam che u cʼojol. Are i tijojbal tzij ile xu bij i Jesus chique i winak.) </para><chapter number="16" style="c" /><para style="s1">I ubitak iwe, chi ʼana ruʼ pacha craj i Dios </para><para style="p"><verse number="1" style="v" />I Jesus, ʼo jun tzij xu bij chique i u tijoxelab. Xu bij: </para><para style="p">—ʼO jun achi beyom, ire ʼo jun u mocom u yom puwi ubitak-re. Xoʼon panok, i patron xu ta rason chi xak manal ca tijin chu ʼanic che ubitak-re. <verse number="2" style="v" />Rumal ʼuri, xu siqʼuij i u mocom ruʼ; xu bij che: “¿Wach cat tijin yet chu ʼanic, chi quiqui bij i winak chwe? Ya cat wesaj na che a chac; cha yijba ʼuri jun wuj chwe, ʼalijinsabal-re wach u ʼonom can in chac.” Queje ile xbix che rumal u patron. <verse number="3" style="v" />Are ʼuri i mocom xoc chi chʼobonic: “¿Wach i quin ʼano? man in patron ya quin resaj che in chac,” xu bij pu cʼux. “Yin n-ta in choʼab quin chacun chuwach ulew, xak quin qʼuix che we toʼ quin tzʼonoj mer chique i winak. <verse number="4" style="v" />¡Ya xcʼun pin jolom wach i quin ʼano! Teʼuri ʼo ni winak quin qui cʼulaj na cuʼ ruʼ ja, are n-ta chic in patron.” Queje ile xu chʼob pu jolom. <verse number="5" style="v" />Teʼuri xe u siqʼuij ruʼ, niʼpa i ʼo qui cʼas ruʼ u patron. I nabe chi xupon ruʼ xu tzʼonoj che: “¿Niʼpa a cʼas ruʼ in patron?” xu bij. <verse number="6" style="v" />“In cʼasom cien lat<note style="f" caller="+"><char style="fr" closed="false">16.6 </char><char style="ft" closed="false">I jun lat-le cu chʼij wajxakib galon.</char></note> acéite ruʼ,” xu bij i jun che. Are ʼuri i mocom xu jach jun wuj che y xu bij: “Ri i a wuj-i; chat culok y cha jalwachij i tzʼib chuwach; xa cincuénta cha tzʼibaj chuwach,” xu bij che. <verse number="7" style="v" />Teʼuri xu tzʼonoj che jun chic: “Y yet, ¿niʼpa a cʼas ruʼ in patron?” “Cien tonel<note style="f" caller="+"><char style="fr" closed="false">16.7 </char><char style="ft" closed="false">I tak i tonel-le, colo cu chʼij ochénta galon jun.</char></note> trígo in cʼasom ruʼ,” xu bij i jun chic. Ire xu bij ʼuri che: “Ri i a wuj-i; chat culok y cha jalwachij i tzʼib chuwach; xa ochénta cha tzʼibaj chuwach,” xu bij che. </para><para style="p"><verse number="8" style="v" />I u patron, are xu ta wach u ʼanom i mal laj u mocom, xu bij chi lic ʼo u noʼoj, man u tzucum pa i coc wi, we ʼelsam chic che u chac. (Xu ʼan ire chi ʼo i quiqui cʼulaj cuʼ pa cachoch.) I winak chi toʼ je re u wach i jyub taʼaj, lic je sicʼaj chu tzucuxic wach i rajwaxic che i qui cʼaslemal. Mas je sicʼaj chiquiwach i je re i Dios. <verse number="9" style="v" />Yin quin bij chiwe, niʼpa i ubitak iwe, chi ʼana cwent wach qui ʼan ruʼ. Chi ʼana i ʼutz ruʼ, teʼuri are quix camic, ʼo ni quix cʼulaw ʼuri ruʼ, che i rachoch chila chicaj. </para><para style="p"><verse number="10" style="v" />Jun, we cu ʼan i ʼutz ruʼ i jubiʼ yatal puʼab, xak cu ʼan ni ʼutz ʼuri ruʼ, we nim i yatal che. Xak queje ile, we ʼo jun, we n-ʼus ti cu ʼan che i jubiʼ ʼo puʼab, xak n-cu ʼan ta ʼutz ʼuri che, we ʼo ni uqʼuial ruʼ. <verse number="11" style="v" />Yix ʼuri, we ni ʼanom ti ʼutz ruʼ ubitak iwe chi xa re u wach i jyub taʼaj, ¿pachin ʼuri cu ya ni beyomal sakil piʼab? Mi jun. <verse number="12" style="v" />We n-qui ʼan ti ʼutz ruʼ ile chi xa okxanim piʼab, ¿xataba ca yaʼ ʼuri piʼab i mer iwe yix?<note style="f" caller="+"><char style="fr" closed="false">16.12 </char><char style="ft" closed="false">Niʼpa i ʼo kuʼ chi, chuwach i jyub taʼaj, n-ke taj. I mer ke yoj, chila ʼo wi chicaj. We n-ʼus tu chacuxic caka ʼan che, caka sach ʼuri i ke yoj chila chicaj.</char></note></para><para style="p"><verse number="13" style="v" />Mi jun ca tiqui che, we je ʼo queb u patron ca chacun cuʼ. Queʼelok, xa jun cʼax cu naʼo, y jun tzel crilo. Xa jun chique, ʼutz u ʼanic u chac cu ʼan che; y che i jun, n-kas ta cu ʼan cas che. N-quix tiqui ta che, we qui ya iwib chu ʼonquil u chac i Dios, xak qui ya iwib chu molic i mer. (Queje ile xu bij i Jesus chique u tijoxelab.) </para><para style="p"><verse number="14" style="v" />Je ʼo jujun aj Fariséo que tijin chu tayic u tzij-le. Ique xe oc chu yoʼyaxic wach i xu bij, man i aj Fariséo kus quiquil i mer. <verse number="15" style="v" />Are ʼuri i Jesus xu bij chique: </para><para style="p">—Yix qui ʼan che iwib pacha ix ʼutz chiquiwach i winak, xui-ri, i Dios retaʼam wach ʼo pi cʼux. ʼO tak i qui ʼano chi kus quiquil i winak, xui-ri, tzel cril i Dios. </para><para style="s1">Are i usucʼ i ujer ʼatbal tzij are u petic i ʼutz laj ʼatbal tzij re i Dios </para><para style="p"><verse number="16" style="v" />I ujer ʼatbal tzij tzʼibtal can rumal i mam Moises, xak i qui cʼutunic i ujer ajbil u tzij i Dios, niʼpa ile ʼo piquiwi i winak cʼa xcʼun ni ma Wan, aj kajsanel ya. Teʼuri xpe i ʼutz laj tzij re u jekbal u ʼatbal tzij i Dios; are iri are i ca tijin u paxsaxic woʼor. Y conojel i winak ʼis quiqui ʼan pen que oc che u ʼatbal tzij i Dios. <verse number="17" style="v" />I usucʼ i ujer ʼatbal tzij n-ca jalwachix taj; mi xa ta jubiʼ ca sachsax u wach che. Iwetaʼam yix iri: cʼax u sachsaxic u wach i caj i jyub taʼaj, xui-ri mas cʼax u jalwachixic u wach jun ral tzʼib re i ujer ʼatbal tzij. Lic n-ca jalwachix taj. <verse number="18" style="v" />Jun achi, we cu jach nubi i rixokil y we xcucʼaj chic quib ruʼ jun chic ixok, ʼo u mac ʼuri chuwach i Dios. Xak we jun achi xcʼuli ruʼ jun ixok chi jachtal can rumal i rachijil, ʼo ni u mac i ucab achi chuwach i Dios<note style="f" caller="+"><char style="fr" closed="false">16.18 </char><char style="ft" closed="false">Xu bij i Jesus ile chique, cʼutbal-re chi i ʼatbal tzij re i Dios chu xebal lok xak jun ruʼ u cʼutunic ire woʼor. Por ejémplo, i Dios u bim chu xebal lok, i winak, we xe cʼuliʼic, queʼelok xa je jun chʼaculaj; n-cumaj taj we quiqui jach quib. Queje u ʼatbal tzij i Dios ile. Xui-ri, i ʼatbal tzij tzʼibtal can rumal i mam Moises xu ya chique i winak chi quiqui jach quib i je cʼulanic, we ʼo rumal, tupu nu bim ti Dios ile. Péro Jesus xu bij, we jun achi cu jach i rixokil, n-cumaj taj we ca cʼuli tan chic, man we cu ʼano, ca tijin ʼuri chu jalwachixic i mer ʼatbal tzij re i Dios. I Jesus n-cʼun-nak ta chu jalwachixic i mer ʼatbal tzij re i Dios, xa xcʼun chu cʼutic wach i usucʼ.</char></note>. </para><para style="s1">Wach xu ʼan i achi beyom che i achi nibaʼ, ma Lázaro u bi </para><para style="p"><verse number="19" style="v" />ʼO jun achi beyom, lic chom u ʼuʼ, lic pakalic. Ire, ʼij ʼij, pacha tak ʼo nimaʼij chi rachoch. <verse number="20" style="v" />Xak ʼo jun achi nibaʼ, ma Lázaro u bi, ʼij ʼij cul chila pa ocbal bic che i rachoch i beyom. Ire, lic ʼo chʼac che, ronojel i u chʼacul, <verse number="21" style="v" />y je ʼo tak i tzʼi que tejeb ruʼ y xqui riʼ u wach i chʼac che. I nibaʼ-le lic cu tij numic; cu rayij u wach i u cʼajnil i wa chi ca tzak chuxeʼ u mexa i beyom. <verse number="22" style="v" />Xoʼon panok xcam i nibaʼ, teʼuri i ángel xqui cʼam bi pa glória, pa ʼo wi i mam Abraham. Xoʼon chupanok, xak xcam i beyom, y xmukic. <verse number="23" style="v" />Ire are xupon pa qui qʼuijibal i camnak, lic xu tij uyej. Are ʼo chupam i cʼax-le, xtzun chicaj, y xril i mam Abraham, cʼo li cʼa naj, xak xril u wach i ma Lázaro, ʼo pu tzal. <verse number="24" style="v" />Are ʼuri, xsiqʼuin pan che: “Ta Abraham, chawila toʼbal in wach. Cha taka li a-Lázaro cu mu li u wi u ʼab pa ya, col u jorobsaj i utzamwaʼ. Lic quin tij uyej waral chupam u rep i ʼaʼ.” (Queje ile xu bij.) <verse number="25" style="v" />Teʼuri i mam Abraham xu bij che: “Wacʼal, cha cʼun cha cʼux chi yet, are at cʼas chuwach i jyub taʼaj, xui i ʼutz xa tijo, n-ti xoʼon palt chawe; i ma Lázaro, lic uyej xu tijo. Woʼor, ire ca quicot waral, y yet uyej ca ʼano. <verse number="26" style="v" />Y n-xui ta la ile, ʼo jun nim laj siwan chakaxol iwuʼ yix; we ʼo jun craj ca ʼax jela, n-ta quicʼaw wi; xak i je ʼo jela we cacaj que ʼax li waral, n-ta quicʼaw wi,” xu bij i mam Abraham che. <verse number="27" style="v" />Teʼuri i beyom xu bij chic che: “Cuyu in mac, Ta, lic quin tzʼonoj chic jun pawor chawe: cha taka bi i a-Lázaro pa rachoch in kajaw, <verse number="28" style="v" />man je ʼo joʼob in chaʼ, y che u bij chique ma ta que pe chi, col qui tija i cʼax waral,” xu bij che. <verse number="29" style="v" />Are ʼuri i mam Abraham xu bij che: “Ique qui tom wach u tzʼibam can i mam Moises, xak wach i qui tzʼibam can i je ajbil u tzij i Dios ujer. Chiqui ʼana cas che i tzij-le,” xu bij che. <verse number="30" style="v" />I beyom xu bij ʼuri: “Katzij, Ta Abraham, péro n-coʼon ta ile chique. Xui-ri, we ta ca walij nubi jun camnak y ca ʼe cuʼ, ique quiqui jalwachij ni qui cʼaslemal ʼuri,” xcha. <verse number="31" style="v" />I mam Abraham xu bij che: “Ique, we n-quiqui ʼan ta cas che i tzij tzʼibtal can rumal i mam Moises, xak cumal i ajbil u tzij i Dios, xak n-quiqui ʼan ta cas ʼuri che u tzij jun camnak walijnak,” xu bij i mam Abraham che. (Queje u tzij i Jesus ile chique i je aj Fariséo winak.) </para><chapter number="17" style="c" /><para style="s1">Maka tzaksaj jun chupam u mac; xak che ka cuyu niʼpa que macun chake </para><para style="p"><verse number="1" style="v" />I Jesus xu bij chique u tijoxelab: </para><para style="p">—I winak waral chuwach i jyub taʼaj, ʼo ni tzaksabal-que. Lic ʼo na, xui-ri, toʼ u wach i jun chi cu tzaksaj jun chic chupam u mac. <verse number="2" style="v" />Mas ʼutz queʼel che, we tene ca xim jun caʼ rij u kul i ca cʼak bi pa mar. I tojpen-le n-cʼax taj chuwach i tojpen chi ca pe na puwi coʼon panok, we xu tzaksaj jun wacʼal chupam u mac. <verse number="3" style="v" />¡Mi ʼan yix ile! </para><para style="p">Jun awachalal, we ʼo u mac chawe, cha bij che. Teʼuri we ire cu tzʼonoj cuybal mac, cha cuyu ʼuri che. <verse number="4" style="v" />Ire, we xmacun chawe wukub mul jun ʼij, xak we wukub mul cu bij chawe chi lic n-coʼon ta chic, ʼo chakul ʼuri ca cuy na —xu bij i Jesus chique. </para><para style="s1">Jun, we ʼo cubibal u cʼux, nim i ca tiqui ʼuri chu ʼonquil </para><para style="p"><verse number="5" style="v" />I apostelab xqui bij che i Kajwal: </para><para style="p">—Cha ya mas u cubibal ka cʼux che i Dios —xqui bij. </para><para style="p"><verse number="6" style="v" />Are ʼuri i Kajwal xu bij chique: </para><para style="p">—Yix, we tene ʼo pichʼ u cubibal i cʼux che i Dios, we xa pacha u nimal jun ija re mostas, quix tiqui ʼuri chu ʼonquil nimak tak ʼanic. Quix tiqui ʼuri chu michʼic i nim laj cheʼ-i. We qui bij che: “Chat el chi, jat ʼe jekel pa mar,” quix cha che, i nim laj cheʼ-le ca cojon ʼuri chiwe —xu bij i Jesus chique. </para><para style="s1">Wach i quiqui ʼan i je rajchac i Dios </para><para style="p"><verse number="7" style="v" />(Teʼuri i Jesus xu bij jun tijojbal tzij chique, cʼutbal re chique wach ʼo chiquikul i je rajchac i Dios.) Xu bij: </para><para style="p">—¿Wach ca ʼan yet che jun a mocom are ca cʼun che u chac? We xchacun pawabix, o xak we xu chajij juban a chicop, are ca cʼun che u chac ¿xataba ca bij che: “Chat oc la-lok, chat culok, y cha tija a wa,” cat cha? N-queje taj. <verse number="8" style="v" />Are i ca bij che, xa are iri: “Cha yijba chwe wach i quin tijo,” cat cha che. “Teʼuri chin awila na wach i palt chwe, tzʼakat quin tij in wa. We xwelej in waʼim, teʼuri ca tij ni a wa yet,” ca bij che. <verse number="9" style="v" />(ʼO chukul i mocom ca cojon che u patron.) ¿Xataba ca tioxij che, man xu ʼan ire pacha i a bim che? N-ca tioxij taj. </para><para style="p"><verse number="10" style="v" />Xak queje yix chi ix rajchac i Dios. Are quix utzin che ronojel niʼpa ix u takom bi chu ʼonquil, miwoyʼej i tioxbal che. Are i qui ʼano, chi bij: “Yoj xa oj mocom; n-tu chac cu tioxij chake.<note style="f" caller="+"><char style="fr" closed="false">17.10 </char><char style="ft" closed="false">I mer tzij xu bij are iri: Yoj oj mocom chi n-ta caka chacuj.</char></note> Xui xka ʼano wach i bital chake.” Queje ile chi bij. (Are i tijojbal tzij ile xu bij i Jesus chique.) </para><para style="s1">I Jesus xe rutzirsaj i je lajuj ʼo i yobil lépra chique </para><para style="p"><verse number="11" style="v" />I Jesus, are ca tijin u ʼenam pa Jerusalen, xicʼaw pa mojon chuxol i Samária, i Galiléa. <verse number="12" style="v" />Are xe upon che jun aldéa, xe ʼel li lajuj achiab chu cʼulaxic. Ique, ʼo i yobil lépra chique, rumal-i xe canaj can cʼa naj, <verse number="13" style="v" />y xe siqʼuin che: </para><para style="p">—¡Nim laj winak Jesus, chawila ni toʼbal ka wach! —xe cha che. </para><para style="p"><verse number="14" style="v" />I Jesus, are xe rilo, xu bij chique: </para><para style="p">—Jix, ji cʼutu iwib che i sacerdóte<note style="f" caller="+"><char style="fr" closed="false">17.14 </char><char style="ft" closed="false">Queje xu bij i Jesus ile chique, man jun, we ʼo lépra che, ca ʼelsax bi pa tinimit, o pa aldéa pa jekel wi. Teʼuri, we utzirnak chic che i yobil-le, ʼo u chac cu cʼut rib che i sacerdóte, y we xril i sacerdóte chi ʼutz chic u chʼacul, cu ya ʼuri che chi coc tan chic pa tinimit.</char></note> —xu bij. </para><para style="p">Ique xqui maj qui be; are que tijin chi be, juntir xutzir i cʼax chique. </para><para style="p"><verse number="15" style="v" />ʼO jun chique ique, are xrilo chi chom chic u chʼacul, xtzalijic, ca siqʼuin chu cojic u ʼij i Dios. <verse number="16" style="v" />Are xupon ruʼ i Jesus, xuqui chuwach, xu ʼaj rib chuwach cʼa xkaj u palaj pulew. Lic xu tioxij che. I achi-le, aj Samária winak, n-aj Israel taj. <verse number="17" style="v" />Teʼuri i Jesus xu bij: </para><para style="p">—Je lajuj xe utzir na, ¿pa je ʼo wi i bele-jeb? <verse number="18" style="v" />¿Xui nawi i jun-i xtzalij lok cu cojbej u ʼij i Dios? ¿Xui ire-le xcʼunic, chi n-kach taj tinimit? —xu bij. </para><para style="p"><verse number="19" style="v" />Teʼuri xu bij che i achi: </para><para style="p">—Chat walijok, y jat; xat utziric rumal u cubibal a cʼux chwe —xu bij. </para><para style="s1">I u cʼunic u ʼatbal tzij i Dios, n-ca ʼiltaj taj </para><para style="p"><verse number="20" style="v" />ʼO jujun aj Fariséo xqui tzʼonoj che i Jesus umpa ca jekan u ʼatbal tzij i Dios chuwach i jyub taʼaj. Ire xu bij chique: </para><para style="p">—I u cʼunic u ʼatbal tzij i Dios, n-ca ʼiltaj taj. <verse number="21" style="v" />Mi jun crilo, mi jun cu bij: “¡Ri ʼolic-i!” o xak “¡Le ʼo jela-le!” n-que cha taj; man i ʼatbal tzij re i Dios ya ʼo chic chiquixol i winak, ya ʼo chic piqui cʼux. (Queje xu bij i Jesus ile chique.) </para><para style="s1">Are ca cʼun i Achi aj Chicaj conojel caquetamaj na </para><para style="p"><verse number="22" style="v" />Teʼuri xu bij chique i u tijoxelab: </para><para style="p">—Ca pe tak i ʼij chi yix qui rayij na quiwil jun che tak u ʼij re i Achi aj Chicaj, péro n-quiwil taj. <verse number="23" style="v" />ʼO ni jujun quiqui bij chiwe: “¡Ri ʼolic-i!” que cha; o xak quiqui bij: “¡Le ʼo jela-le!” que cha. Xui-ri, mix ʼec, mix terej chiquij. <verse number="24" style="v" />Are cu rik i ʼij re i Achi aj Chicaj, coʼon na pacha coʼon u wach i caj, are ca pe jun nim laj u rep ray, ca repcan u tzunbal cʼulala. Queje ile u ʼij i Achi aj Chicaj —xu bij. </para><para style="p"><verse number="25" style="v" />Xak xu bij: —Xui-ri, nabe ʼo u chac cu tij ni cʼax, xak ca xutux na cumal i winak je re i woʼor. <verse number="26" style="v" />Are cu rik i ʼij re i Achi aj Chicaj, quiqui ʼan i winak pacha xqui ʼan che tak i ʼij re i mam Noe<note style="f" caller="+"><char style="fr" closed="false">17.26 </char><char style="ft" closed="false">I mam Noe-le, are jun ajbil u tzij i Dios ujer.</char></note> ujer. <verse number="27" style="v" />Ique toʼ xqui tij qui wa, xqui tuʼ qui yaʼ, xak toʼ xe cʼuliʼic, chi achiab, chi ixokib. Queje que tijin ile chu ʼanic cʼa xu rik i ʼij are xoc i mam Noe chupam u bárco, are ʼuri xpe i nim laj jab y conojel xe camic. <verse number="28" style="v" />Xak queje ile xqui ʼan i winak ujer, pa tinimit Sodóma are cʼas i mam Lot. Toʼ xqui tij qui wa, xqui tuʼ qui yaʼ; toʼ xe cʼayinic, xe loʼonic; toʼ xe ticanic, xe jachʼanic; xak toʼ xqui yac i cachoch. <verse number="29" style="v" />Xui-ri, are xel i mam Lot pa tinimit Sodóma, juntir xtzak li ʼaʼ chicaj, xak i asufra pacha abaj aʼal; ʼis xe cam conojel. <verse number="30" style="v" />Queje coʼon ile coʼon panok, are ca ʼiltaj u wach i Achi aj Chicaj. </para><para style="p"><verse number="31" style="v" />Are cu rik i ʼij-le, jun we ʼo puwija re i rachoch (suʼ cha kaj la lok y cha ʼanmajok), ma oc chic pa ja chi relsaxic i ubitak-re ʼo chupam; y xak queje i jun we ʼo pa chac pa tak ʼes, ma tzalij chal ruʼ rachoch. <verse number="32" style="v" />Cha cʼun chi cʼux wach xoʼon i rixokil i mam Lot (are xe ʼanmajic, ire xtaqʼuiʼic, xtzun chirij, y xcam rumal). <verse number="33" style="v" />Pachin jun xa coʼon pen cu tobej u cʼaslemal, xa cu sach ʼuri u cʼaslemal sakil. Xui-ri, we ʼo jun ca sachsax nu wach u cʼaslemal xa wumal yin, ca yaʼ ʼuri u cʼaslemal sakil. </para><para style="p"><verse number="34" style="v" />Quin bij chiwe: are cu rik i ʼij-le, je ʼo ni queb que war junam chuwi chʼat; jun ca cʼam nubic, y jun ca canax canok. <verse number="35" style="v" />Xak je queb ixokib que tijin chi queʼem junam; jun ca cʼam nubic, y jun ca canax canok. <verse number="36" style="v" />Xak je queb achiab je ʼo pa tak ticon, jun ca cʼam nubic, y jun ca canax canok. (Queje xu bij i Jesus ile chique u tijoxelab.) </para><para style="p"><verse number="37" style="v" />Are ʼuri xqui bij che: </para><para style="p">—Kajwal ¿ipa ca ʼani wi i xa bij-le? —xe cha. </para><para style="p">Ire xu bij chique: </para><para style="p">—Pa ʼo wi jun chʼaculaj camnak, chila que moltaj wi i cʼuch —xu bij. </para><chapter number="18" style="c" /><para style="s1">I Dios que u to niʼpa i n-quiqui mayij tu tzʼonixic che </para><para style="p"><verse number="1" style="v" />I Jesus xu bij chic jun tijojbal tzij chique, cʼutbal-re chique chi ʼo u chac n-quiqui mayij tu tzʼonoxic che i Dios, xak ma baʼcrij qui cʼux. <verse number="2" style="v" />Xu bij chique: </para><para style="p">—Che jun tinimit ʼo jun juez n-cu xij ta rib che i Dios, xak n-cu coj ti qui ʼij i winak. <verse number="3" style="v" />Che i tinimit-le, xak ʼo jun ixok malcan. Ire cupon ruʼ i juez, cu tzʼonoj ʼatbal tzij puwi jun aj chʼoʼoj chirij. <verse number="4" style="v" />ʼO tan chi ʼij, i juez n-craj ta cu ʼan i ʼatbal tzij che; xui-ri, xu rik i ʼij chi xu bij pu cʼux: “Katzij yin n-quin xij ta wib che i Dios, xak n-quin coj ta qui ʼij i winak, <verse number="5" style="v" />xui-ri i ixok malcan-le n-cu mayij ti cʼunic wuʼ. Rumal-i, quin ʼan ni ʼatbal tzij che, mokxa n-cu mayij ti cʼunic, y crix ni in cʼux che, y n-quin chʼij ta chic ʼuri,” xu bij. (Are i tijojbal tzij ile xu bij i Kajwal chique.) </para><para style="p"><verse number="6" style="v" />Teʼuri xu bij chique: </para><para style="p">—Chi ta ʼut wach xu ʼan i mal laj juez: xu to ni ixok malcan. <verse number="7" style="v" />Bay, we queje xu ʼan ni mal laj juez ile, ¿xataba i Dios n-que u to ti je re ire? Ire que u to na niʼpa i quiqui tzʼonoj qui tobal che chi paʼij chi chaʼab. ¿Xataba ca baytaj chu ʼonquil wach quiqui tzʼonoj che? N-ca baytaj taj. <verse number="8" style="v" />Quin bij chiwe: i Dios que u to na; cu ʼan la i ʼatbal tzij chique. Xui-ri, are ca cʼun i Achi aj Chicaj, ¿ʼo nawi ʼuri jujun chi cul qui cʼux che? (Queje ile xu bij i Jesus chique.) </para><para style="s1">I u tzʼonbal i aj Fariséo che i Dios n-cumaj taj pacha re i aj alcawal </para><para style="p"><verse number="9" style="v" />Je ʼo jujun winak quiqui bij ique lic je ʼutz, y xa quiqui kajsaj qui ʼij i juban. Cumal i winak-le, i Jesus xu bij i tijojbal tzij-i: </para><para style="p"><verse number="10" style="v" />—Je ʼo queb achiab xe ʼe chu tzʼonoxic pa rachoch i Dios. I jun are aj Fariséo, i jun chic, aj tzʼonol alcawal. <verse number="11" style="v" />I aj Fariséo, tacʼalic queje iri ca tijin chu bixquil: “Dios, quin tioxij chawe, man yin n-in ta queje pacha i juban winak. Ique xa je iliʼom, je mal laj tak winak, xak quiqui kajsaj qui ʼij cuʼ ixokib ne te quixokil. Lic quin tioxij chawe n-in ta pacha i aj alcawal-i. <verse number="12" style="v" />Camul quin mayij in waʼim pa seman y quin ya wib chu tzʼonoxic chawe. Niʼpa i quin chʼaco, quin ya jun tant re i lajuj chawe.” (Queje xu bij i aj Fariséo ile che i Dios.) <verse number="13" style="v" />I aj tzʼonol alcawal n-queje ta xu ʼan ire ile. Ire, naj xcanaj wi, n-xtzun ta chicaj man xqʼuix che. Cʼax xu na u cʼux, xu chʼay u wach u cʼux y xu bij: “¡Dios, chawila toʼbal in wach, xa in ajmac laj winak!” (Queje u tzij ile xu bij che i Dios.) <verse number="14" style="v" />Yin quin bij chiwe, i aj tzʼonol alcawal xtzalij chi rachoch ʼutz chic chuwach i Dios; n-cumaj taj pacha i aj Fariséo. Queje ile xeʼelok, man pachin coʼon nim che rib, ire ʼut xa ca kajsax ni u ʼij; y pachin coʼon chʼutin che rib, are ca nimarsax na ʼuri u ʼij. (Queje i tijojbal tzij ile xu bij i Jesus chique.) </para><para style="s1">I Jesus que raj i acʼalab; xu ya u ʼab piquiwi </para><para style="p"><verse number="15" style="v" />ʼO i winak xe qui cʼam li ral tak cacʼal ruʼ i Jesus man cu ya ni u ʼab piquiwi. I u tijoxelab, are xquilo, xe oc chi qui ʼatixic. <verse number="16" style="v" />Xui-ri, i Jesus xe u siqʼuij i acʼalab ruʼ y xu bij: </para><para style="p">—Chi ya chique i acʼalab que cʼun wuʼ; me i ʼatij, man niʼpa i je pacha acʼalab piqui cʼux, ʼo que ique che i ʼatbal tzij re i Dios. <verse number="17" style="v" />Sak laj tzij quin bij chiwe, jun we n-cu coj ti u tzij i Dios, we n-cu ʼan ta che u cʼux pacha u cʼux jun acʼal, n-coc ta ʼuri che u ʼatbal tzij i Dios —xu bij chique. </para><para style="s1">Jun achi beyom xu tzucuj u cʼaslemal chi n-tu qʼuisic </para><para style="p"><verse number="18" style="v" />Jun achi nim u patan piquiwi i aj Israel winak xupon ruʼ i Jesus y xu tzʼonoj che: </para><para style="p">—Nim laj winak, at ʼutz laj tijonel, ¿wach i quin ʼan na, quin rikbej re in cʼaslemal chi n-tu qʼuisic? —xu bij. </para><para style="p"><verse number="19" style="v" />I Jesus xu bij che: </para><para style="p">—¿Wuchac ca bij chwe chi in ʼutz? N-ta jun chi ʼutz, xui Dios —xu bij—. <verse number="20" style="v" />Yet awetaʼam i lajuj tzij pixab: “Ma min awib ruʼ jun ixok we n-awixokil taj; mat camsanic; ma ʼan elaʼ; ma ʼan mentir chirij jun winak, cha cojo qui ʼij a kajaw a chuch” —xu bij i Jesus che. </para><para style="p"><verse number="21" style="v" />—Ronojel ile ʼis in ʼanom lok cʼa are in chʼutin —xu bij i achi che. </para><para style="p"><verse number="22" style="v" />I Jesus, are xu ta ile, xu bij: </para><para style="p">—Cʼo ni rajwaxic chawe. Cha cʼayij ronojel ubitak awe y cha ya i mer chique i nibaʼib; ca rik ʼuri a beyomal chicaj. Teʼuri chat petok y chat terej chwij —xu bij che. </para><para style="p"><verse number="23" style="v" />I achi, are xu ta ile, xoc chi bis man lic beyom. <verse number="24" style="v" />I Jesus, are xrilo chi ca bisonic, xu bij: </para><para style="p">—I beyomab, cʼax u jachic quib puʼab i Dios; cʼax coquic pu ʼatbal tzij i Dios. <verse number="25" style="v" />Cʼax u ʼanic chi jun beyom cu jach rib puʼab i Dios; cʼax ile chuwach i ricʼawic jun camey<note style="f" caller="+"><char style="fr" closed="false">18.25 </char><char style="ft" closed="false">I camey ca bixic-i are jun chicop aj ekan, mas nim chuwach jun caway.</char></note> che i tel re jun acuxa —xu bij chique. </para><para style="p"><verse number="26" style="v" />Are ʼuri, niʼpa i xqui ta ile xqui bij: </para><para style="p">—¿Pachin quelsax na ʼuri chupam u mac? —xe cha. </para><para style="p"><verse number="27" style="v" />I Jesus xu bij chique: </para><para style="p">—I Dios ca tiqui che, wach i n-que tiqui ti winak chu ʼonquil —coʼono. <verse number="28" style="v" />Teʼuri i ma Pédro xu bij che: </para><para style="p">—Kajwal, yoj ka canam canok niʼpa i ʼo kuʼ, y oj terejnak chawij —xcha. </para><para style="p"><verse number="29" style="v" />I Jesus xi bij chique: </para><para style="p">—Katzij i quin bij chiwe, pachin jun croʼtaj can u bitak-re man cʼax cu na i u ʼatbal tzij i Dios, nim ni cu chʼac na. We cu canaj can i rachoch, o we u chuch u kajaw, o we i ratz u chaʼ, o we i rixokil, o we i racʼal, rumal ni u ʼatbal tzij i Dios, <verse number="30" style="v" />nim i cu chʼac na puwi ile waral chuwach i jyub taʼaj; xak coʼon panok ʼo ni u cʼaslemal chi n-ca qʼuis ta chic —xu bij i Jesus chique. </para><para style="s1">I Jesus xu bij tan chic chi ca camsax na </para><para style="p"><verse number="31" style="v" />I Jesus xe u siqʼuij i cablajuj u tijoxelab ruʼ y xu bij chique: </para><para style="p">—Chitapeʼ, ya xka maj bi ka be pa Jerusalen. Chila ca ʼan na che i Achi aj Chicaj<note style="f" caller="+"><char style="fr" closed="false">18.31 </char><char style="ft" closed="false">Are i Jesus mísmo.</char></note> ronojel niʼpa i qui tzʼibam i ujer ajbil u tzij i Dios che. <verse number="32" style="v" />Ire ca jach na piquiʼab i ne te aj Israel winak. Ique quiqui yoʼya na, quiqui bij cʼax che, y quiqui chubaj ni u palaj. <verse number="33" style="v" />Quiqui jic u loʼxic, teʼuri quiqui camsaj, xui-ri churox ʼij ca walij chiquixol i camnak —xu bij i Jesus chique. </para><para style="p"><verse number="34" style="v" />I u tijoxelab n-xqui ta tu be i xu bij-le. N-xquetamaj taj wach usucʼ i xu lapo; n-xqui ta tu be wach i queʼelok. </para><para style="s1">I Jesus xu tzunsaj jun mawach aj Jerico </para><para style="p"><verse number="35" style="v" />I Jesus ca tijin chi be, nakaj chic ʼo wi che i tinimit Jerico. ʼO jun mawach cul pa be, ca tijin chu tzʼonoxic mer chique i winak. <verse number="36" style="v" />Are xu ta chi je qʼui i winak ca tijin quicʼawic, “¿Wach copis ile?” xu bij. <verse number="37" style="v" />Xqui bij che chi are i Jesus aj Nazaret ca tijin ricʼawic. <verse number="38" style="v" />Are ʼuri xsiqʼuin che: </para><para style="p">—¡Kajwal Jesus! ¡Yet chi at u muk u xiquin can i mam David! ¡Chawila toʼbal in wach! —coʼono. </para><para style="p"><verse number="39" style="v" />I winak chi je nabe bi chuwach i Jesus, xqui yajo man cacaj cu mayij siqʼuinic. Ire xa xu cowij u bixquil che i Jesus: </para><para style="p">—¡Yet chi at u muk u xiquin can i mam David, chawila toʼbal in wach! —xu bij. </para><para style="p"><verse number="40" style="v" />Are ʼuri i Jesus xtacʼ canic y xu tak u cʼamic. Are xnakajab ruʼ, xu bij che: </para><para style="p"><verse number="41" style="v" />—¿Wach cawaj quin ʼan chawe? —coʼono. </para><para style="p">I mawach xu bij che: </para><para style="p">—Nim laj winak, cwaj yin quin a tzunsaj —coʼono. </para><para style="p"><verse number="42" style="v" />I Jesus xu bij che: </para><para style="p">—¡Chat tzunok! Xat utziric man xa cuba a cʼux chwe —xu bij. </para><para style="p"><verse number="43" style="v" />Juntir xtzun i mawach y xterej bi chirij i Jesus, ca tijin chu camwaxic, ca tijin chu tioxixic che i Dios. Je niʼpa i winak xe ʼilaw ile xak xqui coj u ʼij i Dios. </para><chapter number="19" style="c" /><para style="s1">Wach u jalwachixic u cʼaslemal i ma Zaquéo </para><para style="p"><verse number="1" style="v" />I Jesus xoc pa tinimit Jerico, y ca tijin ricʼawic chila. <verse number="2" style="v" />Che i tinimit-le ʼo jun achi, ma Zaquéo u bi; i u patan ire, are cajʼatzil i je aj tzʼonol alcawal; ire beyom. <verse number="3" style="v" />Craj ire cretamaj u wach i Jesus, xui u ʼanom-i, n-naj ta rij; rumal-i, n-ta módo crilo cumal i uqʼuial winak. <verse number="4" style="v" />Xa ʼe paʼanem, xnabeajic, y xel bi puwi jun cheʼ, u bi sicó-moro ʼo xucut be pa quicʼaw wi i Jesus. <verse number="5" style="v" />Are xicʼaw i Jesus chila, tzun ʼan chicaj y xu bij che i achi: </para><para style="p">—Ma Zaquéo, chat kaj la lok; ʼo u chac quin qʼuiji can chi awachoch woʼor —coʼono. </para><para style="p"><verse number="6" style="v" />I ma Zaquéo juntir xkaj lok, y ca quicotic xu cʼam bi i Jesus ruʼ chi rachoch. <verse number="7" style="v" />I winak, are xquil ile, xe oc chu chʼachʼaxic i Jesus, man xa ʼe ruʼ rachoch jun mal laj winak. </para><para style="p"><verse number="8" style="v" />Chila paja, i ma Zaquéo xtaqʼui ʼanok y xu bij che i Kajwal: </para><para style="p">—Nim laj winak, niʼpa i ʼo wuʼ, quin ya ni nicʼaj chique i nibaʼib. We ʼo tak in majom chique i winak, quin tzalijsaj chic cajib mul chique —xu bij. </para><para style="p"><verse number="9" style="v" />I Jesus xu bij ʼuri che: </para><para style="p">—Woʼor yet junam cuʼ awixokil awalcʼwal i rikom iwelbal chi sak —xu bij. </para><para style="p">Teʼuri xu bij i tzij-i (cumal i juban chi quiqui chʼachʼa): </para><para style="p">—Ire xak u muk u xiquin can i mam Abraham pacha yix. <verse number="10" style="v" />Yin chi in Achi aj Chicaj, in cʼun-nak chi qui tzucuxic i je sachnak, ʼelsabal na que chupam i qui mac —xu bij chique. </para><para style="s1">Wach i rokxanim i Dios kuʼ, ʼo u chac coj chʼacan ruʼ </para><para style="p"><verse number="11" style="v" />I Jesus, tzʼakat que tijin i winak chu tayic u tzij, xu bij jun tijojbal tzij chique. Queje xoʼon ire ile chique, man ya coc pa tinimit Jerusalen. Quiqui chʼob i winak chi we xoc ire chila, ya cu jek i nim laj ʼatbal tzij re i Dios piquiwi. <verse number="12" style="v" />Rumal-i, ire xu bij i tzij-i chique: </para><para style="p">—ʼO jun achi, nim u ʼij u patan u kajaw. I achi-le, ca ʼe che jun tinimit cʼa naj, chu cʼamic u patan re ʼatol tzij puwi u tinimit; we ʼo chic puʼab, ca tzalij li ʼuri. <verse number="13" style="v" />Are maja ca ʼec, xe u siqʼuij lajuj rajchaquib ruʼ, y xu ya can jujun sak pwak chique, nimak u wach. Xu bij chique: “Chix chʼacan ruʼ i mer-i, tzʼakat quin cʼun li yin,” coʼono; y xa ʼec. <verse number="14" style="v" />I rach aj tinimit tzel quiquilo, y xe qui tak bi juban aj takon chu bixquil: “N-cakaj ti yoj i achi-le we are ca canaj can re ʼatol tzij pakawi.” (Queje ile xqui bij bic, xui-ri, n-ta xoʼon re chique.) </para><para style="p"><verse number="15" style="v" />I achi, xyaʼ puʼab chi are i ʼatol tzij piquiwi, teʼuri xtzalij pu tinimit. Are xuponic, xe u siqʼuij i rajchac ruʼ, chi u yom can i mer chique. Xu tzʼonoj chique chi qui jujunal niʼpa i qui chʼacom che i qui mer. <verse number="16" style="v" />I nabe xupon ruʼ, y xu bij che: “Nim laj winak, i a mer, in chʼacom chic lajuj tant puwi,” coʼono. <verse number="17" style="v" />I ʼatol tzij xu bij che: “Lic ʼutz ni a ʼanom; at ʼutz laj ajchac. A ʼanom ni ʼutz ruʼ i jubiʼ in yom chawe, rumal-i cat in ya piquiwi lajuj tinimit,” xu bij che. <verse number="18" style="v" />Teʼuri i ucab rajchac xtejeb ruʼ, y xu bij che: “Nim laj winak, i a mer, in chʼacom chic joʼob tant puwi,” xcha. <verse number="19" style="v" />I u patron xu bij che: “Xak yet, cat in ya na piquiwi joʼob tinimit,” xu bij. <verse number="20" style="v" />Teʼuri xtejeb jun chic ruʼ chique i lajuj, y xu bij che: “Nim laj winak, ri a mer-i; in cʼolom can chupam jun sut. <verse number="21" style="v" />Xin cʼolo man quin xij wib chawe; wetaʼam chi at cʼan laj achi. At pacha jun chi cu chapo wach i nu cʼolom taj, o xak cu mol u wach i ticon chi n-xu tic taj,” xu bij che. (Queje ile xu bij i mal laj ajchac; craj cu coj u mac u patron.) <verse number="22" style="v" />Are ʼuri i ʼatol tzij xu yajo. “At mal laj ajchac,” xu bij che, “¡Quin cʼut ni a mac chawe ruʼ i mísmo a tzij yet! Xa bij yet chi in cʼan laj winak, chi quin chapo wach n-in cʼolom taj, o xak quin mol u wach i ticon chi n-in ticom taj, ca bij yet. <verse number="23" style="v" />We queje quin ʼan yin ile, ca bij, ¿Wuchac ʼuri n-xa ya ti in mer cuʼ i quiqui toj i alaj-re? We tene queje ile xa ʼano, are xin cʼunic, ʼo tene-ri in mer, rachiʼil i alaj. ¡Péro n-taj!” xu bij che. <verse number="24" style="v" />Teʼuri xu bij chique i je ʼo pu tzal: “Chi maja i mer che; chi ya na che i jun chi xu chʼac lajuj tant,” coʼono. <verse number="25" style="v" />“Nim laj winak, ya ʼo chic lajuj ruʼ,” xe cha che. <verse number="26" style="v" />I ʼatol tzij xu laʼ u wach chique: “Quin bij chiwe, jun we ʼo na chic ʼo ruʼ, ca yaʼ na mas ʼuri che; i jun chi n-ta kas ʼo ruʼ, ca ʼelsax ni jubiʼ chi ʼo ruʼ,” coʼono. Teʼuri xu bij chique: <verse number="27" style="v" />“Niʼpa i winak chi tzel que in ilawic, chi n-cacaj ta in ʼo piquiwi, che i cʼama lok, y che i camsaj chinwach.” xu bij i ʼatol tzij. (Queje i tijojbal tzij ile xu bij i Jesus chique i winak.) </para><para style="s1">Wach u cojic u ʼij i Jesus are xoc pa Jerusalen </para><para style="p"><verse number="28" style="v" />Are xbitaj ile rumal i Jesus, xu maj chubi u be pa Jerusalen, nabe chiquiwach i u tijoxelab. <verse number="29" style="v" />Teʼuri xe upon chu nakaj i queb aldéa, Betfage y Betánia, pa ʼo wi i ral jyub Olívos. Are ʼuri xe u nabsaj bi queb u tijoxelab. <verse number="30" style="v" />Xu bij chique: </para><para style="p">—Jix che i aldéa ʼo pan chakawach-le. Are quix uponic, qui rik ni jun buru yukulic, chi cʼa maja cretamaj ca ʼan winak chirij. Chi quira y chi cʼama lok. <verse number="31" style="v" />We ʼo i ca tzʼonow chiwe wach u chac quix tijin chu toric, chi bij che chi cu rik u chac che i Kajwal, chix chok che. (Queje ile xu bij i Jesus chique i queb-le.) </para><para style="p"><verse number="32" style="v" />Ique xe ʼec, y xqui rik i ral buru yukulic, pacha u bim bi Jesus chique. <verse number="33" style="v" />Are que tijin chu toric, xe upon i rajaw, y xqui bij chique: </para><para style="p">—¿Wuchac qui tor bi i buru? —que cha. </para><para style="p"><verse number="34" style="v" />I tijoxelab xqui bij: </para><para style="p">—Cu rik u chac che i Kajwal —xe cha. </para><para style="p"><verse number="35" style="v" />Teʼuri xqui cʼam bi ruʼ i Jesus. Xqui coj qui ʼuʼ chirij i buru, cubibal re i Jesus, y xqui ʼansaj ʼan i Jesus chirij. <verse number="36" style="v" />Are que tijin chi be, i winak xqui licʼ qui ʼuʼ pu be, wikbal-re. <verse number="37" style="v" />Are xe upon chu nakaj i Jerusalen, pa ʼo wi i kajbal lok re i jyub Olívos, conojel niʼpa i je teren chirij xe oc chi sicʼ rumal i quicotemal. Lic xqui coj u ʼij i Dios rumal uqʼuial tak milágro u ʼanom i Jesus chiquiwach. <verse number="38" style="v" />Xqui bij: </para><para style="p">—¡Nim u ʼij i ka ʼAtol Tzij chi u takom li Kajwal Dios! ¡Cʼamori che i Dios chicaj!<note style="f" caller="+"><char style="fr" closed="false">19.38 </char><char style="ft" closed="false">I mer tzij xu bij are iri: ¡Chuxlan qui cʼux i je aj chicaj!</char></note> ¡Chocsax u ʼij i Dios! (Queje ile xe siqʼuin chu bixquil.) </para><para style="p"><verse number="39" style="v" />Xak je ʼo juban aj Fariséo chiquixol i winak; are xquilo wach quiqui ʼan i uqʼuial winak, xqui bij che i Jesus: </para><para style="p">—Mayes, che a ʼatij a tijoxelab —xqui bij. </para><para style="p"><verse number="40" style="v" />I Jesus xu laʼ u wach chique: </para><para style="p">—Chitapeʼ, we que in ʼatij, i abaj-i que siqʼuin na ʼuri piqui qʼuexel ique —coʼono. </para><para style="p"><verse number="41" style="v" />I Jesus cuʼ i je teren chirij xe upon chu nakaj i tinimit Jerusalen. Are xril i tinimit, cʼax xu na u cʼux, y xoʼic. <verse number="42" style="v" />Xu bij: </para><para style="p">—¡Toʼ i wach yix ix aj Jerusalen! We tene woʼor quiwetamaj usucʼ wach u rikic i sakil laj uxlambal i cʼux, ʼutz te iwe-ri; xui-ri, n-quiwil taj, xa pacha chʼuktal u wach chiwe. <verse number="43" style="v" />Ya cu rik i ʼij qui tij ni uyej. I aj chʼoʼoj chiwij quiqui coj ni tapia chirij i tinimit man n-ta chic pa i quix el wi. Teʼuri quiqui sutij ni iwij, y ca pe ni chʼoʼoj cʼulala. <verse number="44" style="v" />Quiqui sach na ʼuri u wach i tinimit, y que qui camsaj niʼpa i je jekel che. Are cutzi-nic, mi tene jun abaj pa xan ca canaj puwi i rachiʼil. Queje ni ile queʼelok, man n-xi ta ti usucʼ are xupon i Dios iwuʼ tobal iwe. (Queje xu bij i Jesus ile are xril i tinimit.) </para><para style="s1">I Jesus xe resaj i aj cʼay pa rachoch i Dios </para><para style="p"><verse number="45" style="v" />I Jesus xoc pa rachoch i Dios; are ʼuri xu jek li quelsaxic i aj cʼayinel, i aj loʼonel chi je ʼo chila. <verse number="46" style="v" />Xu bij chique: </para><para style="p">—I Dios, chupam u wuj, u bim can i tzij-i: “I wachoch, lic jun ja re qui tzʼonbal i winak chwe” (queje ile tzʼibtal canok); xui-ri yix i ʼanom qui jul iliʼomab che —xu bij i Jesus chique. </para><para style="p"><verse number="47" style="v" />ʼIj ʼij, i Jesus ca tijin chu cʼutic chique i winak pa rachoch i Dios. I cajʼatzil i sacerdóte junam cuʼ i tijonel re i ujer ʼatbal tzij, xak qui wi qui jolom i aj Israel, quiqui tzucuj wach u camsaxic i Jesus quiqui ʼano. <verse number="48" style="v" />Xui-ri, n-quiqui rik taj wach u ʼanic quiqui ʼano, man conojel i winak lic qui yom qui cʼux chu tayic u tzij. </para><chapter number="20" style="c" /><para style="s1">Xtzʼonox che i Jesus bi chi ʼatbal tzijal ʼo puʼab </para><para style="p"><verse number="1" style="v" />Xoʼon panok, i Jesus ʼo pa rachoch i Dios, ca tijin chu cʼutic chique i winak, xak ca tijin chu bixquil chique wach i quelbal chupam i qui mac. Are ʼuri xe upon i cajʼatzil i sacerdóte, junam cuʼ i je tijonel re i ujer ʼatbal tzij, xak i nimak tak mamʼib. <verse number="2" style="v" />Xqui bij che: </para><para style="p">—¿Bi chi ʼatbal tzijal ʼo paʼab, chi queje ca ʼan ile? —xqui bij—. ¿Pachin xyaw ile paʼab, chi cat tijin chu ʼonquil? —xe cha che. </para><para style="p"><verse number="3" style="v" />Are ʼuri i Jesus xu bij chique: </para><para style="p">—Yin xak quin tzʼonoj jun tzij chiwe. Chi bij chwe: <verse number="4" style="v" />¿Pachin xyaw puʼab i ma Wan cu kajsaj ya piquiwi i winak? ¿Are i Dios xyaw che, o xa winak xyaw che? —xu bij i Jesus chique. </para><para style="p"><verse number="5" style="v" />Ique xe oc chu bixquil chiquiwach: </para><para style="p">—¿Wach nawi caka bij che? —que cha—. We caka bij chi are i Dios xyaw ile puʼab i ma Wan, ire cu bij na chake: “¿Wuchac ʼuri n-xi coj taj wach i xu bij?” <verse number="6" style="v" />We xak caka bij chi xa ruʼ winak petnak wi wach i xu bij i ma Wan, i winak coj qui camsaj ʼuri che abaj, man conojel quiqui bij chi ma Wan lic ruʼ i Dios petnak wi wach i u bim. (Queje ile xqui bij chiquiwach.) </para><para style="p"><verse number="7" style="v" />Rumal-i xqui bij che i Jesus: </para><para style="p">—N-ketaʼam taj pachin xyaw che —xe cha. </para><para style="p"><verse number="8" style="v" />—Xak yin n-quin bij ta ʼuri chiwe wach i ʼatbal tzij ʼo pinʼab, chi quin ʼan tak iri —xu bij i Jesus chique. </para><para style="s1">Wach i xqui ʼan i mal laj tak ajchaquib che u cʼojol i rajaw ulew </para><para style="p"><verse number="9" style="v" />Teʼuri i Jesus xoc chu bixquil jun tijojbal tzij chique i winak. Xu bij chique: </para><para style="p">—ʼO jun achi, ʼo u qʼuial úva u ticom. Ire ʼo u chac ca ʼe che jun viáje, rumal-i xu ya can piquiʼab i raj mediant. Ire xa ʼec, y naj xsachic. <verse number="10" style="v" />Are xu rik i ʼij re i cosech, xu tak bi jun u mocom chu tzʼonoxic i re ire, chique i raj mediant. Are xupon u mocom, xqui chʼayo, lic xqui ʼan cʼax che, y xqui tak bic, n-ta xqui ya bi che. <verse number="11" style="v" />Teʼuri i rajaw i ticon xu tak chal jun mocom; xak queje xqui ʼan chic che: xqui bij cʼax che, xqui chʼayo, xak xqui tak chubic, n-ta xqui ya bi che. <verse number="12" style="v" />I rajaw i ticon xu tak chal jun chic; i aj mediant xak xqui ʼan chic cʼax che, y xquesaj chalok. </para><para style="p"><verse number="13" style="v" />Are ʼuri i rajaw ulew xu bij: “¿Wach i quin ʼano? Quin tak nubi in cʼojol chi lic cʼax quin naʼo; are quiquil u wach, pent que cojon na che,” xu bij. <verse number="14" style="v" />I aj mediant, are xquilo, xqui bij chiquiwach: “Ire-le, are i rajaw i ulew coʼon panok. Chaka camsaj, man ca canaj can i ulew pakaʼab yoj,” xqui bij. <verse number="15" style="v" />Are ʼuri xquesaj li pa ticon y xqui camsaj. </para><para style="p">(Are i tijojbal tzij ile xu bij i Jesus chique.) Teʼuri xu tzʼonoj chique: </para><para style="p">—I rajaw i chac, ¿wach nawi coʼon chique i mal laj tak ajchaquib-le? <verse number="16" style="v" />Ire ca cʼun na, y que u camsaj i ajchaquib; teʼuri cu ya ni ulew piquiʼab juban chic ajchaquib. (Queje ile i moxbal tzij xu bij i Jesus chique.) </para><para style="p">I winak, are xqui ta ile, xqui bij: </para><para style="p">—¡Ay, chu ʼatij i Dios ile! —xe cha. </para><para style="p"><verse number="17" style="v" />Teʼuri i Jesus xe u takej y xu cʼunsaj u tzij i Dios chique wach coʼon na. </para><para style="p">—Katzij, queje ile ca ʼantaj na. We n-ca ʼantaj taj, ¿wach usucʼ ʼuri i tzij-i chi tzʼibtal can chupam u wuj i Dios? Man cu bij: </para><para style="q1">I abaj chi n-xcaj ti xqui coj i je aj ʼanol ja, </para><para style="q1">are i abaj-le chi xeʼelok lic nim ni u chac che i cubibal ja.<note style="f" caller="+"><char style="fr" closed="false">20.17 </char><char style="ft" closed="false">I abaj-le chi xu bij i Jesus are ire mísmo.</char></note></para><para style="m">(Queje ile tzʼibtal canok.) </para><para style="p"><verse number="18" style="v" />I abaj-le, we ʼo jun ca ʼe tzak puwi, ca pax che. Xak i abaj-le, we ca tzak chirij jun, lic coʼon cʼajcʼaj che —xu bij i Jesus chique. </para><para style="s1">Chi ya che i ʼatol tzij wach ʼo re ire che, xak chi ya che i Dios wach ʼo re ire che </para><para style="p"><verse number="19" style="v" />I cajʼatzil i sacerdóte, xak i tijonel re i ujer ʼatbal tzij xqui ta u be chi xa are ique que u lap na. Rumal-i, cacaj tan u chapic, xui-ri xqui xij quib chique i winak. <verse number="20" style="v" />Teʼuri xe qui tak bi juban achiab ruʼ i Jesus, quiqui cʼambej u pam. Xe qui tak bi ruʼ pacha je ʼutz lak tak winak, quiqui tzʼonbej juban tzij che, xa tzaksabal-re quiqui ʼano. Cacaj ique ca chap na cumal i rakan u ʼab i ʼatbal tzij, y ca jach na puʼab i gobernador. <verse number="21" style="v" />Are xe upon ruʼ i Jesus, xqui bij che: </para><para style="p">—Tijonel, ketaʼam chi yet, wach i ca bij, wach i ca cʼutu, lic pusucʼ i ca ʼan wi. Yet lic n-ca ʼan ta cas che, wach u patan jun winak, we nim, o we n-nim taj; lic ca bij i sak laj tzij che, wach craj i Dios. <verse number="22" style="v" />Cha bij ʼu chake: ¿ʼUtz nawi caka toj impuésto che i ʼatol tzij, o n-ʼus taj? —xe cha. </para><para style="p"><verse number="23" style="v" />I Jesus retaʼam chi xa tzaksabal-re cacaj; xa cʼambal u pam quiqui ʼano. Xu bij chique: </para><para style="p">—¿Wuchac qui tzucuj tzaksabal-we? —xu bij—. <verse number="24" style="v" />Chi cʼutu jun sak pwak chwe. ¿Pachin u qʼuexwach iri ʼo chuwach? ¿Pachin u bi iri tzʼibtal chuwach? —xu bij. </para><para style="p">—Re i ʼatol tzij —xqui bij che. </para><para style="p"><verse number="25" style="v" />—Bay —xu bij i Jesus chique—, chi ya ʼuri che i ʼatol tzij wach ʼo re ire che; xak chi ya che i Dios wach ʼo re ire che —xu bij chique. </para><para style="p"><verse number="26" style="v" />Ique n-xqui rik taj wach tzaksabal-re quiqui ʼan chiquiwach i winak. Are xqui ta u tzij, ique lic xqui bisoj; n-xe chʼaw ta chic. </para><para style="s1">I Jesus xu sakirsaj chi ʼo ni qui walijbal i camnak </para><para style="p"><verse number="27" style="v" />Teʼuri ʼo jujun chique aj Saducéo xe ʼe ruʼ i Jesus. I aj Saducéo quiqui bij chi i je camnak n-que walij ta chic. Rumal-i, are xe uponic, xqui bij che i Jesus: </para><para style="p"><verse number="28" style="v" />—Tijonel, i mam Moises u tzʼibam canok chi we xcam jun achi, we n-ta racʼal ruʼ can i rixokil, ʼo u chac ʼuri ca cʼuli i ratz u chaʼ i achi ruʼ i ixok malcan. Queje ile ca qʼuiji na racʼal ire ruʼ i ixok, pu qʼuexel i camnak. Queje ile u bim canok. <verse number="29" style="v" />Bay, oʼonom lok, je ʼo wukub achiab catz qui chaʼ quib. I nabe chique xcʼuliʼic, y xoʼon panok, xcamic, n-ta racʼal canok. <verse number="30" style="v" />Teʼuri i ucab chaʼaxel xcʼuli ruʼ ixok malcan. Xoʼon panok, xcam chic ire, n-ta racʼal. <verse number="31" style="v" />Teʼuri i urox xcʼuli chic ruʼ i ixok, xak queje xqui ʼan ile conojel. I je wukub-le ʼis xe cam chuwach i ixok, n-ta cacʼal canok ruʼ. <verse number="32" style="v" />Pa qʼuisbal-re, xcam i ixok. <verse number="33" style="v" />Bay, are cu rik i ʼij re qui walijbal i camnak, ¿pachinok chique i wukub-le queʼelok mer rachijil? Man conojel i je wukub xe cʼuli ruʼ. </para><para style="p"><verse number="34" style="v" />I Jesus, queje iri xu laʼ u wach chique: </para><para style="p">—Waral chuwach i jyub taʼaj, katzij que cʼuli i achiab i ixokib; <verse number="35" style="v" />xui-ri, coʼon panok, n-quiqui ʼan ta chic. Niʼpa i ca majaw chique chi que walij chiquixol i camnak y que oc chila chicaj, ique n-que cʼuli ta chic<note style="f" caller="+"><char style="fr" closed="false">20.35 </char><char style="ft" closed="false">Waral chuwach i jyub taʼaj, i winak que cʼuliʼic man ca qʼuiji cacʼal; queje ile xraj i Dios, man n-que qʼuis ti winak. Waral que cam i winak, xui-ri, chila chicaj n-ta chic camic. Rumal-i, n-ta chic u chac que cʼuliʼic.</char></note>. (N-ta chic u chac ile.) <verse number="36" style="v" />Man n-que cam ta chic. Ique queʼelok je pacha i ángel, y je racʼal chic i Dios, man je walijnak chic. <verse number="37" style="v" />I tzij chi u tzʼibam can i mam Moises cu cʼut chiwe chi que walij ni camnak. Xu tzʼibaj ire wach u tzij i Dios che, are xu ʼijla chupam i ʼaʼ chi ca juluw che i ral cheʼ. Xu bij i Dios chi ire are qui Dios i mam Abraham, i mam Isaac, xak i mam Jacob. (I oxib-le je camnak chic are xu bij i Dios ile, xui-ri, chuwach ire, je cʼaslic.) <verse number="38" style="v" />I Dios n-are ti qui Dios i je camnak, are i qui Dios i je cʼaslic. Chuwach ire, ʼis je cʼaslic conojel<note style="f" caller="+"><char style="fr" closed="false">20.38 </char><char style="ft" closed="false">I usucʼ i xu bij-le are iri: niʼpa i je racʼal i Dios, tupu que camic, ne te camnak, je cʼaslic.</char></note> —xu bij i Jesus chique. </para><para style="p"><verse number="39" style="v" />Are ʼari ʼo jujun chique i tijonel re i ujer ʼatbal tzij xqui bij: </para><para style="p">—Tijonel, ʼutz i xa bij —xe cha. </para><para style="p"><verse number="40" style="v" />Queje ile xqui bij, man i aj Saducéo winak n-ta chic u cowil qui cʼux chu tzʼonoxic mas che. </para><para style="s1">I Jesus lic Dios, n-toʼ ta u muk u xiquin can i mam David </para><para style="p"><verse number="41" style="v" />I Jesus xu bij chique: </para><para style="p">—¿Wuchac quiqui bij i winak chi i Crísto<note style="f" caller="+"><char style="fr" closed="false">20.41 </char><char style="ft" closed="false">I usucʼ i tzij “Crísto” queʼelok “Tolke”.</char></note> we xcʼunic, are ni u muk u xiquin i mam David? <verse number="42" style="v" />¿Wuchac quiqui bij ile? Man lic are i mam David u bim can i tzij-i chupam i wuj u bi Sálmos: </para><para style="q1">I Kajwal Dios xu bij che i Wajwal Crísto: </para><para style="q1">“Chat cul na pin wikabim </para><para style="q1"><verse number="43" style="v" />cʼa cu rik ni ʼij </para><para style="q1">que in ya na pa awakan niʼpa i je aj chʼoʼoj chawij,” xu bij. </para><para style="m">(Queje ile u tzʼibam can i mam David ujer chirij i Crísto.) </para><para style="p"><verse number="44" style="v" />¿Wach u ʼonquil ʼuri chi Crísto xa u muk u xiquin i mam David? ¿Wach u ʼonquil ile? man lic are i mam David xu bij “Wajwal” che i Crísto. (Queje ile xu bij i Jesus chique, cu sakijbej-re chique chi Crísto n-toʼ ta winak, lic Dios.) </para><para style="s1">I Jesus cu coj qui mac i tijonel re ujer ʼatbal tzij </para><para style="p"><verse number="45" style="v" />Conojel i winak que tijin chu tayic i Jesus are xu bij chic jun tzij chique u tijoxelab. Xu bij: </para><para style="p"><verse number="46" style="v" />—Chi ʼana cwent chique i tijonel re i ujer ʼatbal tzij, chi xa kus quiquilo que malcat pa tak be ruʼ qui ʼuʼ naj rakan; kus quiqui ta are ca yaʼ rutzil qui wach cumal i winak pa tak qʼuebal, ocsabal re qui ʼij. Are que oc pa molbalʼib, xa quiqui tzucuj qui cubibal ʼo u ʼij; xak queje quiqui ʼano are que ʼe pa waʼim re tak nimaʼij. <verse number="47" style="v" />Ique quiqui maj i cachoch ixokib malcanib; teʼuri quiqui ʼan nimak tak tzʼonbal che i Dios, chiquiwach i winak, sachsabal-re wach i qui ʼanom. Ique ʼut ca yaʼ ni tojpen chique lic nim na chiquiwach i juban —xu bij i Jesus chique. </para><chapter number="21" style="c" /><para style="s1">I ixok malcan, nim i sipon xu ya chuwach i Dios </para><para style="p"><verse number="1" style="v" />I Jesus, are ʼo pa rachoch i Dios xe ril i beyomab que tijin chu yaʼic qui mer pa caxa chila. <verse number="2" style="v" />Are ʼuri xril jun ixok malcan lic nibaʼ, ire xa queb centávo u mer xu yaʼo. <verse number="3" style="v" />Teʼuri i Jesus xu bij chique i je ʼo chuwach: </para><para style="p">—Katzij i quin bij chiwe, i ixok nibaʼ-i, i u mer xu yaʼo, mas nim chuwach ile chi qui yom conojel i juban. <verse number="4" style="v" />Ique, wach i qui yom, xa are quesam che wach i sobrin-nak cuʼ; xui-ri i ixok-le chi lic nibaʼ, ronojel xu yaʼo, niʼpa i ʼo ruʼ; n-ta chic xu canaj re u cʼaslemal —xu bij i Jesus chique. </para><para style="s1">I Jesus xu bij chi i rachoch i Dios ca wulijsax na </para><para style="p"><verse number="5" style="v" />ʼO juban winak que tijin chu lapic i rachoch i Dios, chi lic chom, xqui bij; lic chom laj tak abaj ʼo che, xak lic chom i wikbal-re chi qui sipam i winak chuwach i Dios, xqui bij. Are ʼuri i Jesus xu bij chique: </para><para style="p"><verse number="6" style="v" />—Niʼpa iri chi quix tijin chu takexic, cu rik ni ʼij ca wulijsax na. Mi jun abaj ca canaj chic puwi i rachiʼil —xu bij chique. </para><para style="s1">Wach i retamaxic caka ʼano are ya ca cʼun i qʼuisbal ʼij </para><para style="p"><verse number="7" style="v" />Teʼuri xqui bij che: </para><para style="p">—Ka Tijonel, ¿umpa ca ʼani ile chi xa bij? ¿Wach i retalil cakil na are ya ca petic? —xe cha. </para><para style="p"><verse number="8" style="v" />I Jesus xu bij chique: </para><para style="p">—Chi ʼana cwent iwib, mokxa ʼo quix tʼorowic. Man je qʼui que cʼun na y queje iri quiqui bij: “Yin in i Toliwe,” que cha, xak “Ya ca pe i qʼuisbal ʼij,” que cha na. Xui-ri, mix cojon chique. <verse number="9" style="v" />Yix are qui ta rason chi ca ʼani chʼoʼoj pa tak tinimit, xak we ʼo i quiqui ʼan chʼoʼoj chirij i ʼatol tzij, mi xij iwib rumal. Queje ni ile queʼelok nabe, xui-ri, ile n-are ti mer qʼuisbal ʼij —xu bij i Jesus chique. </para><para style="p"><verse number="10" style="v" />Xak xu bij chique: </para><para style="p">—ʼO ni tinimit quiqui ʼan chʼoʼoj che chic jun tinimit; ʼo ni winak re jun ʼatol tzij quiqui ʼan chʼoʼoj chiquij i winak re chic jun ʼatol tzij. <verse number="11" style="v" />Xa ipa ʼo na wi i nimak tak ucabrakan, xak queje i waʼjal, xak queje i yobil. Xak chuwacaj, quiwil nimak tak ʼil, xak nimak tak séña. </para><para style="p"><verse number="12" style="v" />Xui-ri, nabe na chuwach tak ile, yix quix chaptaj na y quix oktax na. Quix ʼe qui ya pa tak molbalʼib, man quiqui ʼanbej i ʼatbal tzij piwi. Quix qui tzʼapij, quix qui cʼam bi chiquiwach qui ʼatol tzij, xak chiquiwach i qui gobernador xa wumal yin. <verse number="13" style="v" />Xui-ri queje ile quix tiqui na chu bixquil chique wach in patan yin. <verse number="14" style="v" />Chi jicba i noʼoj chi n-quix cʼachir ta tan che, wach i qui bij na, tobal iwib. <verse number="15" style="v" />Mix cʼachir che, man yin quin ya ni i nojbal chiwe wach qui bij chique; i aj chʼoʼoj chiwij n-quiqui rik ta ʼuri wach u laʼic u wach chiwe. <verse number="16" style="v" />Yix quix jach na piquiʼab i aj chʼoʼoj chiwij cumal i kajaw i chuch, cumal iwatz i chaʼ, cumal iwachalal, cumal tak i quetaʼam i wach; ʼo jujun chiwe que camsax na. <verse number="17" style="v" />Conojel i winak, tzel quix quil na xa wumal yin, <verse number="18" style="v" />xui-ri, i Dios lic quix u chajij na; mi tene cu yaʼo we ca sachsax u wach jun i wi re i jolom. <verse number="19" style="v" />Chix ʼolok jiquil i cʼux; we qui chʼijo, qui chʼac na i cʼaslemal sakil. </para><para style="p"><verse number="20" style="v" />Quiwil ni tinimit Jerusalen je sutin-nak uqʼuial soldádo chirij chuwach. Are quiwil ile, iwetaʼam ʼuri ya ca sachsax u wach i tinimit. <verse number="21" style="v" />Are ʼuri, niʼpa i je ʼo pa jyub Judéa<note style="f" caller="+"><char style="fr" closed="false">21.21 </char><char style="ft" closed="false">Are i Jerusalen are u cwenta i Judéa.</char></note>, che ʼanmajok, che ʼoj chuwi tak jyub; niʼpa i je ʼo pa tinimit Jerusalen, che ʼelok; niʼpa i je ʼo pa tak ʼes, me tzalij chal pa tinimit. <verse number="22" style="v" />I tak i ʼij-le, are i ʼij re nim laj tojpen chi ʼo u chac ca petic man ca ʼantaj na pacha i tzʼibtal can chupam u wuj i Dios. <verse number="23" style="v" />Chupam i ʼij-le, toʼ qui wach ixokib chi ʼo i yobil chiquij, xak ique chi ʼo cacʼal chi cʼa que tzʼumanic; cʼax i qui ʼanmajic ique. Nim i cʼax ca pe na chuwach i jyub-i; nim i cʼokbal ca pe piquiwi i winak-i. <verse number="24" style="v" />ʼO ni jujun que camsax pa chʼoʼoj; ʼo ni jujun que chapi bic y naj que cʼami bi pa ronojel tak tinimit. I tinimit Jerusalen, ca kajsax ni u ʼij cumal i ne te aj Israel winak. Queje quiqui ʼan ique ile, cʼa ca qʼuis ni ʼij yatal piquiʼab rumal i Dios. </para><para style="s1">Wach i u cʼunic i Achi aj Chicaj </para><para style="p"><verse number="25" style="v" />Are ya ca cʼun i qʼuisbal ʼij, ʼo ni séña ʼuri che i ʼij, i icʼ, i chʼumil. Waral chuwach i jyub taʼaj, conojel i winak pa tak tinimit ʼis que cʼachiric; ʼis que xibix na, rumal i nim laj u chʼawbal i mar, xak i uwi i ya chi lic quel na chicaj. <verse number="26" style="v" />I winak quiqui tij na camic rumal qui xibriquil, are quiqui chʼob i cʼax chi ca pe na chuwach i jyub taʼaj. Lic quiqui xij quib, man i ʼij, i icʼ, i chʼumil que sicsax na. <verse number="27" style="v" />Teʼuri quiquil ni Achi aj Chicaj ca cʼunic; ca cʼun pa sutzʼ, nim u choʼab, nim i u ʼij u chomal. <verse number="28" style="v" />Niʼpa tak ile, are ca jekan u ʼonquil, yix chi sucʼba iwij; chi yaca i jolom; man iwelbal chi sak nakaj chic ʼo wi. (Queje xu bij i Jesus ile chique u tijoxelab.) <verse number="29" style="v" />Teʼuri xu bij jun tijojbal tzij chique. </para><para style="p">—Chi chʼobo wach coʼon i u cheʼlal hígo, xak i juban tak cheʼ: <verse number="30" style="v" />are quiwil yix chi ya quel li u tux, iwetaʼam ʼuri ya ca pe i ʼalaj. <verse number="31" style="v" />Xak queje ile, are quiwil yix niʼpa tak i xin bij chiwe, qui ta u be ʼuri ya ca jekan i ʼutz laj ʼatbal tzij re i Dios. <verse number="32" style="v" />Sak laj tzij quin bij chiwe, ca ʼantaj na ronojel niʼpa in bim-le, are cʼa maja que cam i winak je re woʼor. <verse number="33" style="v" />I caj, i ulew que sachsax na, xui-ri in tzij yin n-ca sach taj; ca ʼantaj na ronojel niʼpa in bim chiwe. <verse number="34" style="v" />Chi chajij iwib; mi ʼan che iwib chi n-ti qui chʼob che i ʼij-le, xa rumal tij quix waʼic, o xa quix ʼabaric, o xak mas quix cʼachir che i cʼaslemal waral chuwach i jyub taʼaj. Mok xak teʼet ca pe i ʼij-le piwi are n-ti qui chʼob che. <verse number="35" style="v" />Ca cʼunic pacha coʼon jun laso piquiwi conojel i winak chuwach i jyub taʼaj. <verse number="36" style="v" />Chix cʼacʼali-nok; mi mayij u tzʼonoxic che i Dios. Chi tzʼonoj che chi qui chʼijo, man n-quix tzak ta chupam i mac are ca pe tak i cʼax-le; queje ile, n-ta qʼuixbal chiwe are quix taqʼui chuwach i Achi aj Chicaj. (Queje u tzij i Jesus ile chique.) </para><para style="p"><verse number="37" style="v" />ʼIj ʼij i Jesus ca tijin chu cʼutic chique i winak pa rachoch i Dios; xui-ri ca kaj tak ʼij, quel pa Jerusalen, ca ʼe war pa jyub Olívos<note style="f" caller="+"><char style="fr" closed="false">21.37 </char><char style="ft" closed="false">I Jesus ca ʼe war che i aldéa Betánia, chi ca canaj xe rakan i ral jyub Olívos.</char></note>. <verse number="38" style="v" />Are ca sakiric, ca ʼe tan chic pa rachoch i Dios y conojel i winak que upon ruʼ, chu tayic u tzij. </para><chapter number="22" style="c" /><para style="s1">Wach u chapic i Jesus xqui chʼob i nimak tak mamʼib. </para><para style="p"><verse number="1" style="v" />Ya xnakajab i nimaʼij páscua, are ʼij chi ca tijaw wi i caxlanwa chi n-ta cunbal ocnak che. <verse number="2" style="v" />I je cajʼatzil i sacerdóte, junam cuʼ i je tijonel re i ujer ʼatbal tzij, quiqui tzucuj wach u camsaxic i Jesus quiqui ʼano, man quiqui xij quib chique i winak. <verse number="3" style="v" />Are ʼuri xoc i itzel pu cʼux i ma Júdas, chi ucab u bi, Iscarióte, are jun chique i cablajuj u tijoxelab i Jesus. <verse number="4" style="v" />Ire xa ʼe cuʼ i cajʼatzil i sacerdóte, xak i nimak qui patan pa rachoch i Dios; xe u ʼijla wach u jachic i Jesus cu ʼan chique. <verse number="5" style="v" />Ique xe quicotic, y xqui bij che chi quiqui ya mer che. <verse number="6" style="v" />Rumal ʼuri i ma Júdas xu junamsaj u wach cuʼ; xoc chu tzucuxic wach i jachbal re i Jesus cu ʼano, xui-ri xa aliʼal chiquiwach i winak. </para><para style="s1">I qʼuisbal waʼim xu tij i Jesus cuʼ u tijoxelab </para><para style="p"><verse number="7" style="v" />Xu rik i ʼij re i nimaʼij páscua, chi are i ʼij re u tijawic i caxlanwa pacha xec (chi n-ta levadúra che), xak are i ʼij wi chi ʼo u chac que camsax i ral tak chij chuwach i Dios. <verse number="8" style="v" />Chupam i ʼij-le, i Jesus xu bij chique i ma Pédro y ma Wan: </para><para style="p">—Je i yijba i ka cenar re i nimaʼij páscua, —coʼono. </para><para style="p"><verse number="9" style="v" />Ique xqui bij che: </para><para style="p">—¿Pa i cawaj wi caka yijba? —xe cha. </para><para style="p"><verse number="10" style="v" />Xu bij chique: </para><para style="p">—Chitapeʼ: are quix oc pa tinimit, qui cʼulaj ni jun achi rucʼam jun ʼekbala ʼo ya chupam. Chix terej chirij pa coc wi che jun ja. <verse number="11" style="v" />Chi bij che i rajaw ja: </para><para style="p">—I Tijonel xoj u tak li chu tzʼonoxic chawe, “¿Pa ʼo wi i cuárto pa quin tij wi i waʼim re i páscua cuʼ in tijoxelab? xu bij lok,” chix chok che. <verse number="12" style="v" />Teʼuri ire cu cʼut chiwe jun nim laj cuárto pu caleja, yij chic; chila chi yijba wi i ka waʼim —xu bij i Jesus chique. <verse number="13" style="v" />I u tijoxelab xe ʼec; are xe upon pa tinimit, ʼis xqui riko pacha u bim i Jesus chique. Teʼuri xqui yijba qui waʼim re i nimaʼij páscua. </para><para style="p"><verse number="14" style="v" />Are xu rik i ʼor, i Jesus xcubi chi mexa, junam cuʼ i rapostelab. <verse number="15" style="v" />Xu bij chique: </para><para style="p">—Lic in rayim na quin tij i waʼim-i re i páscua iwuʼ, tzʼakat cʼa maja quin camic. <verse number="16" style="v" />Katzij i tzij-i quin bij chiwe: yin n-quin tij ta chic i waʼim-i cʼa ca tzʼakatsax ni u wach in patan pa ʼutz laj ʼatbal tzij re i Dios —xu bij i Jesus chique. </para><para style="p"><verse number="17" style="v" />Teʼuri xu chap i tuʼbal ya y xu tioxij che i Dios. Teʼuri xu bij chique: </para><para style="p">—Chi chapa iri, chi jacha chiwach. <verse number="18" style="v" />Quin bij chiwe: n-quin tij ta chic u waʼal úva, cʼa ca cʼun ni ʼutz laj ʼatbal tzij re i Dios —xu bij chique. </para><para style="p"><verse number="19" style="v" />Teʼuri xu chap i caxlanwa, y xu tioxij che i Dios; xu piro, y xu jach chique. Are ʼuri xu bij chique: </para><para style="p">—Are iri are in chʼacul chi quin jach na puʼab i camic, tobal iwe yix. Are qui ʼan tak iri, chi ʼana cuxtabal we yin —xu bij. </para><para style="p"><verse number="20" style="v" />Are xquelej i waʼim, queje tan chic xu ʼan che i tuʼbal ya; xu bij: </para><para style="p">—I vin-i chi caka tij na, are in quiqʼuel ca turuw na, tobal iwe yix; rumal in quiqʼuel-le ca tzʼakat u wach i trat cʼacʼ ruʼ i Dios (queje ile, i trat cʼacʼ ʼo ni u choʼab) —xu bij. <verse number="21" style="v" />I Jesus xak xu bij: </para><para style="p">—Chitapeʼ: i jun chi quin jachaw na, ʼo chi wuʼ chi mexa. <verse number="22" style="v" />Katzij, yin chi in Achi aj Chicaj, quin cam na pacha ʼax u chʼobom wi i Dios, xui-ri, toʼ u wach i achi chi quin jachaw na piquiʼab i je aj chʼoʼoj chwij —xu bij chique. </para><para style="p"><verse number="23" style="v" />Teʼuri xqui jek u tzʼonoxic chiquiwach pachin chique ique ca ʼanaw nawi ile. </para><para style="s1">I je nimak chuwach i Dios quiqui ʼan che quib xa je ajchac chiquij i cachiʼil </para><para style="p"><verse number="24" style="v" />I u tijoxelab i Jesus, xe oc chu chapic quib chi tzij chi pachin nawi chique ique nim ni u ʼij chiquiwach i rachiʼil. <verse number="25" style="v" />Are ʼuri i Jesus xu bij chique: </para><para style="p">—I je ʼatol tzij re u wach i jyub taʼaj, ique lic que rajawin piquiwi i winak, xak ca bix chique chi je aj ʼanol ʼutz chique. Queje ile quiqui ʼan i ʼatol tzij re u wach i jyub taʼaj. <verse number="26" style="v" />Xui-ri, yix n-ix ta queje ile. Pachin i nim u ʼij chixol yix, chu ʼana ʼuri chʼutin che rib; pachin iwajʼatzil yix, chu ʼana pacha mocom che rib chiwij. <verse number="27" style="v" />Cwaj quin tzʼonoj jun tzij chiwe: ¿Pachin i nim u ʼij? ¿Are nawi i jun chi ca cubi chi waʼim? ¿O are i ca yaw i wa chuwi mexa? Katzij, are i ca cubi chi mexa, are i nim u ʼij. Xui-ri, yin in ʼo iwuʼ pacha in aj yol i wa chuwi mexa. (Queje u tijojbal tzij ile, cʼutbal-re chique chi niʼpa je nimak chuwach i Dios, je are i je ajchac chiquij i cachiʼil.) </para><para style="p"><verse number="28" style="v" />—Yix ʼut, n-in ta iwoʼtam can chuwach tak i cʼax in tijom; <verse number="29" style="v" />rumal-i, yin quin ya jun i ʼatbal tzij piʼab yix pacha u yom in Kajaw pinʼab yin. <verse number="30" style="v" />Qui tij i wa, qui tuʼ i yaʼ chuwi in mexa pa in ʼatbal tzij yin. Quix cubi na pi qʼuijibal ʼo u ʼij, y qui ʼan ʼatbal tzij chique i cablajuj tzobajil je qui muk qui xiquin i cablajuj u cʼojol i mam Israel —xu bij i Jesus chique. </para><para style="s1">I Jesus xu bij che i ma Pédro chi cruwaj ni u wach </para><para style="p"><verse number="31" style="v" />I Kajwal xak xu bij che i ma Simon Pédro: </para><para style="p">—¡Ay, a-Simon! ¡Chatapeʼ! I itzel<note style="f" caller="+"><char style="fr" closed="false">22.31 </char><char style="ft" closed="false">I itzel, xak Satanas ca bix che.</char></note> u tzʼonom chi ca yaʼ puʼab cu ʼan cʼax chiwe, ʼilbal-re we quix u tzaksaj na. Craj ire coʼon chiwe, pacha ca ʼani che i aros are ca chʼayic<note style="f" caller="+"><char style="fr" closed="false">22.31 </char><char style="ft" closed="false">I mer tzij xu bij are iri; pacha ca ʼani che u wach i trígo.</char></note>. <verse number="32" style="v" />Xui-ri, yin in tzʼonom che i Dios pawi, chi n-ca sach tu cubibal a cʼux chwe. Y yet, we xicʼaw ile, are ca cʼun chic u cowil a cʼux, che a cowij awachalal —xu bij. <verse number="33" style="v" />Teʼuri i ma Simon xu bij che: </para><para style="p">—Wajwal, yin in yij chic quin ʼe awuʼ cʼa pa cárcel; o xak we pa camic, quin ʼe awuʼ —xcha. </para><para style="p"><verse number="34" style="v" />I Jesus xu bij che: </para><para style="p">—A-Pédro, chatapeʼ, woʼor mísmo, are maja ca chʼaw i teren re u sakirbal, ca bij na oxmul chi n-awetaʼam ti in wach —xu bij. </para><para style="s1">I u tzij i Jesus chique u tijoxelab are ya ca pe i cʼax puwi </para><para style="p"><verse number="35" style="v" />Teʼuri i Jesus xu bij chique u tijoxelab: </para><para style="p">—Are xix in tak bi chu bixquil u tzij i Dios pa tak aldéa, n-xin ya ta chiwe we qui cʼam bi i teb, mi tene yabal i mer, mi tene i xajab. Are xi ʼan yix ile, ¿ʼo nawi xoʼon palt chiwe? —xu bij. </para><para style="p">—N-taj —xe cha che. </para><para style="p"><verse number="36" style="v" />Are ʼuri xu bij chique: </para><para style="p">—Woʼor, n-queje ta chic ile qui ʼano. Are i chi ʼana, pachin i ʼo u teb, chu cʼama bic; xak queje i yabal u mer, chu cʼama bic. Pachin jun n-tu chʼichʼ, chu cʼayij u chaquet, loʼbal re u chʼichʼ. (Man ca pe ni chʼoʼoj chiwij wumal yin.) <verse number="37" style="v" />Katzij i quin bij chiwe, ʼo u chac ca ʼani chwe pacha i tzʼibtal can ujer chupam u wuj i Dios. Cu bij i ujer tzij:<note style="f" caller="+"><char style="fr" closed="false">22.37 </char><char style="ft" closed="false">Isaías 53:12</char></note> “Quiqui bij ni winak chi ire xa aj ʼanol n-ʼus taj, xa cu kel i ʼatbal tzij, quiqui bij na.” Queje ile i tzij tzʼibtal can ujer. Chwij yin tzʼibtal wi ile; y ronojel i tzʼibtal chwij yin, ca ʼani na —xu bij i Jesus chique. </para><para style="p"><verse number="38" style="v" />Teʼuri xqui bij: </para><para style="p">—Kajwal, chawilapeʼ, chi ʼo queb espáda —xe cha. </para><para style="p">—Coʼon ile —xu bij chique. </para><para style="s1">I Jesus xu tzʼonoj che i Dios pa Getsemani </para><para style="p"><verse number="39" style="v" />Teʼuri i Jesus xel pa tinimit, xa ʼe chuwi jyub Olívos pacha ʼax coʼon wi. I u tijoxelab xe ʼe ruʼ. <verse number="40" style="v" />Are xupon chila, xu bij chique: </para><para style="p">—Chi tzʼonoj che i Dios man n-quix tzak ta chupam i mac —xu bij. </para><para style="p"><verse number="41" style="v" />Xu jach pan jubiʼ rib chique, teʼuri xuquiʼic, y xu tzʼonoj che i Dios. <verse number="42" style="v" />Xu bij: </para><para style="p">—Ta, we cawaj, chawesaj i cʼax ʼo chinwach. Xui-ri, ma ya chwe pacha i toʼ cwaj yin; are, cha ʼana pacha i cawaj yet chwe —xu bij. </para><para style="p"><verse number="43" style="v" />Teʼuri, xwinakir jun ángel chicaj, xol u ya mas u cowil u cʼux. <verse number="44" style="v" />I Jesus lic nim i bis ʼo chu cʼux, rumal-i xu cowij u tzʼonoxic che i Dios, y xel u cʼatanal pacha quicʼ ca tzʼujuw pulew. </para><para style="p"><verse number="45" style="v" />Are xwalij chu tzʼonoxic che i Dios, xa ʼe chic cuʼ u tijoxelab. Xe u riko xa que waric; lic je cosnak rumal qui bis. <verse number="46" style="v" />Xu bij chique: </para><para style="p">—¿Wuchac quix waric? Chix walijok, chi tzʼonoj che i Dios chi n-quix tzak ta chupam i mac —coʼon chique. </para><para style="s1">Wach u chapic i Jesus xqui ʼano </para><para style="p"><verse number="47" style="v" />I Jesus cʼa ca tijin chi tzij are xe upon uqʼuial winak ruʼ. ʼO jun achi nabe chiquiwach: are i ma Júdas, chi jun chique i cablajuj u tijoxelab. Ire xtejeb pan ruʼ i Jesus, tzʼubal-re. <verse number="48" style="v" />I Jesus xu bij che: </para><para style="p">—A-Júdas, ¿Ruʼ bari jun tzʼubanic ca ʼan-na, ca jach ni Achi aj Chicaj<note style="f" caller="+"><char style="fr" closed="false">22.48 </char><char style="ft" closed="false">I Achi aj Chicaj are i Jesus mísmo.</char></note> piquiʼab i aj chʼoʼoj chirij? —xu bij che. </para><para style="p"><verse number="49" style="v" />I u tijoxelab, are xquilo wach quiqui ʼan i je rachiʼilam i ma Júdas, ique xqui tzʼonoj che i Jesus: </para><para style="p">—Kajwal, ¿ʼutz nawi caka coj chʼichʼ chique? —xe cha che. </para><para style="p"><verse number="50" style="v" />Y ʼo jun chique xresaj li u chʼichʼ y xu soc i takon re i ʼatz laj sacerdóte; xresaj u xiquin wikabim. <verse number="51" style="v" />Xui-ri, i Jesus xe u ʼatij: </para><para style="p">—Coʼon ile —xu bij chique. </para><para style="p">Teʼuri xu chap u xiquin i takon y xrutzirsaj bic. <verse number="52" style="v" />Ique chi je cʼun-nak chu chapic i Jesus je are i ajwab sacerdóte, xak i je cajʼatzil i policía re i rachoch i Dios, xak i nimak tak mamʼib. I Jesus xu bij chique: </para><para style="p">—¿Wuchac quix cʼun yix ruʼ chʼichʼ, xak ruʼ cheʼ, pacha qui ʼan che jun iliʼom? <verse number="53" style="v" />Yin ʼij ʼij, xin upon iwuʼ pa rachoch i Dios, y yix mi tene xi cowij i cʼux che in chapic. Xui-ri, ya xu rik i ʼor yatal chiwe yix; are i ʼor iri chi qui ʼano pacha i nojim na. Are ʼor iri, yatal che i rajaw i ʼekumal —xu bij chique. </para><para style="s1">Wach i ruwaxic u wach i Jesus xoʼon i ma Pédro </para><para style="p"><verse number="54" style="v" />Teʼuri xqui chap i Jesus y xqui cʼam bi pa rachoch i ʼatz laj sacerdóte; i ma Pédro toʼ chi naj xterej bi chiquij. <verse number="55" style="v" />Are xe oc chila, ʼo jujun xqui nucʼ qui ʼaʼ chu nicʼajal uwaja y xe cubi chu chiʼ; xak i ma Pédro xa ʼe cubi cuʼ. <verse number="56" style="v" />Jun ixok ajchac pa rachoch i cajʼatzil i sacerdóte xril i ma Pédro cul chi ʼaʼ; xu maj u takexic y xu bij: </para><para style="p">—Xak i achi-ri are rachiʼil i jun chi xchaptajic —xcha. </para><para style="p"><verse number="57" style="v" />I ma Pédro xruwaj u wach i Jesus; xu bij: </para><para style="p">—Ixok, yin n-wetaʼam tene u wach —coʼono. </para><para style="p"><verse number="58" style="v" />Xoʼon pan jubiʼ, jun achi xril i ma Pédro y xu bij che: </para><para style="p">—Xak yet at cachiʼil ique —xu bij. </para><para style="p">I ma Pédro xu laʼ u wach che: </para><para style="p">—¡N-in ta cachiʼil! —xu bij. </para><para style="p"><verse number="59" style="v" />Colo jun ʼor u bixquil, ʼo jun chic lic xu bij: </para><para style="p">—¡Katzij i achi-ri, lic rachiʼil ire, man xak aj Galiléa! —xcha. </para><para style="p"><verse number="60" style="v" />I ma Pédro xu bij: </para><para style="p">—Achi, n-wetaʼam taj wach i ca bij —coʼono. </para><para style="p">Cʼa ca tijin chi tzij, juntir xchʼaw jun teren. <verse number="61" style="v" />Are ʼuri i Kajwal xu pisquilij u jolom y xu cʼam u takexic i ma Pédro. Are ʼuri i ma Pédro xcʼun u tzij i Kajwal pu jolom, wach u bim che: “Woʼor mísmo, are maja ca chʼaw i teren, quin awuwaj oxmul,” u bim che. <verse number="62" style="v" />I ma Pédro xel chila. Lic cʼax xu na u cʼux; lic xoʼ rumal wach i xu ʼano. </para><para style="s1">Wach i u yoʼyaxic i Jesus xqui ʼano </para><para style="p"><verse number="63" style="v" />I achiab chi je aj chajal re i Jesus, xqui yoʼya y xqui chʼayo. <verse number="64" style="v" />Xqui tzʼapij u wach che cʼul y xqui chʼay chu palaj. Teʼuri xqui bij: </para><para style="p">—Cha bij chake pachin xat chʼayawic —xe cha che. </para><para style="p"><verse number="65" style="v" />Lic qʼui i tzij xqui bij che, toʼtabal-re. </para><para style="s1">Wach xqui ʼan i aj nucʼbal tʼisbal che i Jesus </para><para style="p"><verse number="66" style="v" />Are xel li ʼij, xqui mol quib i nimak tak mamʼib re i tinimit, xak i je cajʼatzil i sacerdóte, xak i tijonel re i ujer ʼatbal tzij. Teʼuri xqui cʼam bi i Jesus pa qui nucʼbal. Are ʼo chiquiwach, xqui tzʼonoj che: </para><para style="p"><verse number="67" style="v" />—Cha bij chake ¿at are nawi yet i Crísto, i Tolke chi koyʼem? —xe cha. Ire xu bij chique: </para><para style="p">—We quin bij chiwe, n-qui coj taj. <verse number="68" style="v" />Xak we ʼo jun tzij quin tzʼonoj chiwe, yix n-quix chʼaw taj. <verse number="69" style="v" />Xui-ri, woʼor mísmo i Achi aj Chicaj<note style="f" caller="+"><char style="fr" closed="false">22.69 </char><char style="ft" closed="false">Are i Jesus mísmo are i Achi aj Chicaj.</char></note> coc pu qʼuijibal pu wikabim i Dios chi ʼatz u choʼab —xu bij i Jesus chique. </para><para style="p"><verse number="70" style="v" />Are ʼuri conojel xqui tzʼonoj che: </para><para style="p">—¿Yet nawi ʼut, at u Cʼojol i Dios? —xe cha che. </para><para style="p">I Jesus xu bij: </para><para style="p">—Sak laj tzij i xi bij<note style="f" caller="+"><char style="fr" closed="false">22.70 </char><char style="ft" closed="false">I mer tzij xu bij are iri: “Yix queje ile xi bij”; ile queʼelok: Sak laj tzij i xi bij.</char></note> —coʼon chique. </para><para style="p"><verse number="71" style="v" />Are ʼuri xqui bij: </para><para style="p">—¿Wach chic tzij cakaj? N-ta chic u chac we ʼo juban chic winak col qui bij u mac, ¡Yoj mísmo xka ta! Ire ruʼ u chiʼ xu bij —xe cha. </para><chapter number="23" style="c" /><para style="s1">I nimak tak mamʼib xqui coj u mac i Jesus chuwach i ma Piláto </para><para style="p"><verse number="1" style="v" />Teʼuri, ʼis xe walij conojel, y xqui cʼam bi i Jesus chuwach i ma Piláto. <verse number="2" style="v" />Chila xqui jek u cojic u mac; xqui bij: </para><para style="p">—Ka rikom i achi-ri, ca tijin chi qui tunic i kach aj tinimit. U bim chi n-ʼus taj caka toj alcawal che i ʼatol tzij. Xak cu bij chi are ire i Crísto chi queʼelok ʼatol tzij cʼun-nak kuʼ —xe cha. (Queje qui tzij ile, i je aj cojol u mac i Jesus chuwach i ma Piláto.) </para><para style="p"><verse number="3" style="v" />Ire xu tzʼonoj che i Jesus: </para><para style="p">—¿Yet at ʼAtol Tzij que i aj Israel winak? —xu bij che. </para><para style="p">I Jesus xu bij: </para><para style="p">—Are ile, pacha i xa bij yet —coʼono. </para><para style="p"><verse number="4" style="v" />Teʼuri ma Piláto xu bij chique i cajʼatzil i sacerdóte xak chique i winak: </para><para style="p">—N-tu mac i achi-ri quin rik yin —xu bij chique. </para><para style="p"><verse number="5" style="v" />Ique xa quiqui cowij u cojic u mac. Xqui bij: </para><para style="p">—Rumal u cʼutunic ire-le, i winak toʼ que chʼokowic ronojel i jyub Judéa. Xu jek u ʼonquil chila pa Galiléa, y woʼor cʼun-nak chi —xe cha. </para><para style="s1">I ma Heródes, junam cuʼ u soldádo xquetzʼbej u ʼij i Jesus </para><para style="p"><verse number="6" style="v" />I ma Piláto, are xu ta chi xqui cuxtaj i Galiléa, xu tzʼonoj chique we i Jesus aj Galiléa winak. <verse number="7" style="v" />Are xqui bij chi katzij, aj Galiléa, xu tak bi ʼuri ruʼ i ma Heródes, chi ʼatol tzij puwi i jyub Galiléa. N-cʼax tu ʼonquil ile, man i ma Heródes che tak i ʼij-le ʼo pa Jerusalen. <verse number="8" style="v" />Ire, are xupon i Jesus chuwach, lic ca quicotic; ya ujer tan u rayim rilic u wach, man u tom rason wach ca tijin chu ʼonquil. Craj ire cril jun milágro cu ʼan i Jesus chuwach. <verse number="9" style="v" />Mas i tzij xu tzʼonoj che, xui-ri i Jesus n-xu laʼ tu wach che, mi ta jun tzij xu bij. <verse number="10" style="v" />Teʼuri i cajʼatzil i sacerdóte, xak i je tijonel re ujer ʼatbal tzij lic xqui jek tan chic u cojic u mac. <verse number="11" style="v" />I ma Heródes, junam cuʼ u soldádo, toʼ quiqui tzeʼej i Jesus, toʼ xquetzʼbej u ʼij. Xqui coj li jun u ʼuʼ lic chom, pacha re jun ʼatol tzij, yoʼyabal-re; teʼuri i ma Heródes xu tzalijsaj chubi ruʼ i ma Piláto. <verse number="12" style="v" />Teʼuri i ma Piláto ruʼ i ma Heródes xqui jek u ʼijlaxic quib chiquiwach; man oʼonom-lok n-cacaj ta te quib. </para><para style="s1">Xqui bij chi ʼo u chac ca camsax ni Jesus </para><para style="p"><verse number="13" style="v" />I ma Piláto xe u mol qui chiʼ i cajʼatzil i sacerdóte, xak i u wi qui jolom i tinimit, xak i toʼ winak. <verse number="14" style="v" />Xu bij chique: </para><para style="p">—Yix xi cʼam li achi-ri chinwach y xi bij chwe chi xa que u tun i winak, xi bij. Lic chiwach yix, xin taqʼui na pa rakan, y n-in rikom tu mac pacha u mac i cojom yix. <verse number="15" style="v" />Xak i ma Heródes, n-xu rik tu mac; xa u takom tan chic li wuʼ yin. I achi-ri, n-tu mac u ʼanom we ca camsaxic. <verse number="16" style="v" />Rumal-i, xui quin tak u yaʼic u loʼxic, y cwoʼtaj bic —xu bij i ma Piláto chique. </para><para style="p"><verse number="17" style="v" />Pa tak nimaʼij páscua, i ma Piláto ʼo chukul croʼtaj bi jun aj prexil chique i winak. <verse number="18" style="v" />Conojel i winak xe siqʼuin chu bixquil: </para><para style="p">—¡N-cakaj ti achi-le! ¡Cha camsaj! —xe cha—. ¡Chawoʼtaj i ma Barabas chake! —xe cha. </para><para style="p"><verse number="19" style="v" />I ma Barabas-le, tzʼapilic man xu jek jun chʼoʼoj chirij i ʼatbal tzij pa tinimit, xak u ʼanom i camic. <verse number="20" style="v" />I ma Piláto, craj ire croʼtaj i Jesus, rumal-i xe u ʼijla chic i winak. <verse number="21" style="v" />Xui-ri, ique xa xe siqʼuin che: </para><para style="p">—¡Cha camsaj chuwach cruz! ¡Cha camsaj chuwach cruz! —xe cha. </para><para style="p"><verse number="22" style="v" />I ma Piláto xu tzʼonoj uroxmul chique: </para><para style="p">—¿Wach rumal? N-ta jun u mac xin riko we ca camsax na. Quin tak ʼuri u yaʼic u loʼxic, teʼuri cwoʼtaj bic —coʼon i ma Piláto chique. </para><para style="p"><verse number="23" style="v" />Ique xa xe siqʼuin mas chu bixquil chi ʼo u chac ca camsax chuwach cruz. Rumal i qui siqʼuinic ique, junam cuʼ i cajʼatzil i sacerdóte, xqui loʼoj pacha i quiqui tzʼonoj. <verse number="24" style="v" />Rumal-i, i ma Piláto xu ʼan ʼatbal tzij che i Jesus pacha i xqui tzʼonoj chirij. <verse number="25" style="v" />Xroʼtaj i ma Barabas pacha xcaj ique, ire-le chi tzʼapil te rumal i chʼoʼoj u yacom, xak rumal i camic u ʼanom. Teʼuri xu jach i Jesus piquiʼab, quiqui ʼanbej che pacha cacaj ique. </para><para style="s1">Wach u ripic i Jesus chuwach cruz </para><para style="p"><verse number="26" style="v" />Xqui cʼam bi i Jesus pa i quiqui camsaj wi. Are que tijin chi be, xqui cʼulaj jun achi aj pa tinimit Ciréne, ma Simon u bi; ire te xcʼun pa tak jyub. Xqui tacʼba y xqui ya bi cruz rij u kul; teʼuri xqui ʼan pen che chi ca terej bi chirij i Jesus. </para><para style="p"><verse number="27" style="v" />Je qʼui i winak je teren chirij; chiquixol i winak-le, je qʼui ixokib que oʼ che i Jesus, que siqʼuinic rumal i qui bis. <verse number="28" style="v" />I Jesus xu pisquilij rib y xu bij chique: </para><para style="p">—Yix, ix ixokib ix aj Jerusalen, mix oʼ chwe yin. Are, chix oʼ rumal i cʼax chi ca pe na piwi yix, xak piquiwi iwacʼal. <verse number="29" style="v" />Ca cʼun ni ʼij chi qui bij na: “ʼUtz que ique chi n-xqʼuiji ta cacʼal; ʼutz que ique chi n-xe alan taj; ʼutz que ique chi n-qui tzʼumansam ta cacʼal,” qui bij na, rumal i cʼax chi ca pe na piwi. <verse number="30" style="v" />Coʼon panok, i winak quiqui bij na che i nimak tak jyub, “¡Chix tzak li chikij!” Xak quiqui bij na che i ral tak jyub, “¡Choj i chʼuku!” que cha na (man lic quiqui xij quib chuwach i cʼax ca petic). <verse number="31" style="v" />Cʼax iri chi que tijin chu ʼanic chwe yin woʼor; xui-ri, mas cʼax ca ʼan na chique i aj Israel coʼon panok<note style="f" caller="+"><char style="fr" closed="false">23.31 </char><char style="ft" closed="false">I mer tzij xu bij are iri: “We queje iri quiqui ʼan che i cheʼ rax, ¿wach quiqui ʼan ʼuri che i cheʼ chakij?”</char></note> —xu bij i Jesus chique i ixokib. </para><para style="p"><verse number="32" style="v" />Xak je ʼo queb chic achiab xe qui cʼam bic quiqui camsaj junam ruʼ i Jesus; ique, che queb, ʼo qui mac chuwach i ʼatbal tzij. <verse number="33" style="v" />Are xe upon che jun ral jyub chi “U jolom anma” u bi, i soldádo xqui rip i Jesus chuwach cruz. Xak xe qui rip i queb chi ʼo qui mac, jun pu wikabim i Jesus, i jun chic pu moxim. <verse number="34" style="v" />Are xqui rip i Jesus chuwach cruz, ire xu bij che i Dios: </para><para style="p">—Ta, cha cuyu qui mac; n-quetaʼam taj wach que tijin chu ʼonquil —xu bij. </para><para style="p">I soldádo xqui ʼan saquinic chirij u ʼuʼ i Jesus, ʼilbal-re pachin ca chʼacaw bi chique. <verse number="35" style="v" />I winak je tacʼal bic, toʼ que takenic; xak i qui wi qui jolom toʼ que tzen che i Jesus. Xqui bij: </para><para style="p">—Ire-le ʼo i xe u to na, woʼor ʼuri chu to rib ire, we kas katzij are i Crísto, chi chatal rumal i Dios —xe cha. </para><para style="p"><verse number="36" style="v" />Xak i soldádo xqui yoʼya u ʼij. Xe tejeb pan ruʼ y xqui sujuj víno chʼam che. <verse number="37" style="v" />Xqui bij che: </para><para style="p">—We at qui ʼAtol Tzij i aj Israel winak, cha to awib yet —xe cha. </para><para style="p"><verse number="38" style="v" />ʼO juban tzij tzʼibtal puwi ʼan i cruz, tzʼibtal piqui chʼawbal i aj Griégo, xak piqui chʼawbal i aj Latin, xak piqui chʼawbal i aj Hebréo winak. I tzʼib, queje iri cu bij: “Are iri, are i ʼAtol Tzij que i aj Israel winak,” coʼono. </para><para style="p"><verse number="39" style="v" />Teʼuri, ʼo jun chique i queb chi je riptal ruʼ, xu yoʼya pan i Jesus: </para><para style="p">—Yet, we katzij at Tolke<note style="f" caller="+"><char style="fr" closed="false">23.39 </char><char style="ft" closed="false">I mer tzij xu bij are i “Crísto.”</char></note>, cha to awib y choj a to yoj —xu bij che. </para><para style="p"><verse number="40" style="v" />Are ʼuri, i rachiʼil xu laʼ u wach che; xu bij: </para><para style="p">—¿Yet, n-ca xij ta ba awib che i Dios? Xak junam i camic caka ʼan yoj ruʼ i jun-le. <verse number="41" style="v" />Xui-ri, yoj, ca majaw chake caka tij i cʼax-i, xa coj tijin chu tojic i ka mac pacha usucʼ, péro i achi-le n-tu mac u ʼanom —xu bij che i rachiʼil. </para><para style="p"><verse number="42" style="v" />Teʼuri xu bij che i Jesus: </para><para style="p">—Ma Jesus, min a sach pa cʼux are cat oc che a ʼatbal tzij —xu bij. </para><para style="p"><verse number="43" style="v" />I Jesus xu bij che: </para><para style="p">—Sak laj tzij i quin bij chawe: woʼor cat oc na wuʼ pa glória —coʼono. </para><para style="s1">I u camic i Jesus </para><para style="p"><verse number="44" style="v" />Are xticʼoj i ʼij, xoʼon ʼekum ronojel u wach i jyub taʼaj; queje xoʼon ile cʼa a las tres re u kajbal ʼij. <verse number="45" style="v" />Lic xtzʼaptaj u wach i ʼij. Xak i nim laj cortin pim chi ʼo pa rachoch i Dios xrakchʼix pa nicʼaj. <verse number="46" style="v" />Teʼuri, i Jesus co xchʼawic: </para><para style="p">—Ta —xu bij—, ¡Woʼor cwokxanij i wanima paʼab! </para><para style="p">Are xu bij ile, xel u cʼux. </para><para style="p"><verse number="47" style="v" />I cajʼatzil i soldádo, are xrilo wach i xa ʼanic, lic xu coj u ʼij i Dios. Xak xu bij: </para><para style="p">—Katzij i achi-le lic n-tu mac u ʼanom —coʼono. </para><para style="p"><verse number="48" style="v" />Niʼpa i winak chi xe moltaj chi rilic u camsaxic i Jesus, are xquilo wach i xa ʼanic, lic xe oc chi bis; rumal-i, que tijin chu chʼayic u wach qui cʼux, xe ʼe chi cachoch. <verse number="49" style="v" />Conojel i quetaʼam u wach i Jesus xa xe taqʼui cʼa naj. Xak queje xqui ʼan i ixokib chi je teren li chirij cʼa pa Galiléa; cʼa naj xe taqʼuiʼic xe taken lok. </para><para style="s1">Wach u mukic i Jesus </para><para style="p"><verse number="50" style="v" />ʼO jun achi, ma Jose u bi, lic ʼutz laj achi, sucʼul u cʼux chuwach i Dios. Ire aj Arimatéa, jun tinimit u cwenta i jyub Judéa. Are ire jun chique i aj nucʼanel tʼisanel que i aj Israel winak, xui-ri, <verse number="51" style="v" />ire nu yom tu wach cuʼ i je rachiʼil; n-xraj taj wach xqui ʼan ique che i Jesus. Ire xu rayij chi ca jekan i ʼatbal tzij re i Dios. <verse number="52" style="v" />Ire-le xa ʼe ruʼ i ma Piláto y xu tzʼonoj u chʼacul i Jesus. <verse number="53" style="v" />Teʼuri xa ʼe chu kajsaxic che i cruz, y xu pasij pa sawan. Teʼuri xu ya chupam jun pantion cʼacʼ worom pa abaj chi n-ta winak muktal chupam. <verse number="54" style="v" />I ʼij-le are i ʼij re u yijbaxic i uxlambal ʼij, man ya ca jekan i uxlambal ʼij que i aj Israel. <verse number="55" style="v" />I ixokib chi je cʼun-nak ruʼ i Jesus cʼa Galiléa, xe terej bi chi rilic pa i ca muki wi, xak wach u cotzʼbaxic u chʼacul ca ʼanic. <verse number="56" style="v" />Teʼuri xe tzalij che i cachoch y xqui yijba i cunbal muy, xak i acéite que i camnak. Are xjekan i uxlambal ʼij, xe uxlanic, pacha cu bij i ujer ʼatbal tzij. </para><chapter number="24" style="c" /><para style="s1">Wach u walijic i Jesus che i camic </para><para style="p"><verse number="1" style="v" />Re u sakirbal domíngo<note style="f" caller="+"><char style="fr" closed="false">24.1 </char><char style="ft" closed="false">Are i uxlambal ʼij que i aj Israel are i sábado; i nabe ʼij re i seman are i domíngo.</char></note>, i ixokib xe ʼe chic pa muktal wi i Jesus; xqui cʼam bi i cunbal muy chi qui yijbam. ʼO juban chic ixokib xe cachiʼilaj bic. <verse number="2" style="v" />Are xe uponic, xquilo chi i abaj tzʼapbal re u chiʼ i jul ya ʼelsam chic pu qʼuijibal. <verse number="3" style="v" />Are ʼuri, xe oc bi chupam, péro n-xqui rik ti u chʼacul i Kajwal Jesus. <verse number="4" style="v" />Lic xqui bisoj rumal, n-quiqui rik taj wach quiqui ʼano. Xak teʼet xe quil queb achiab je tacʼal chila, lic ca walchʼin qui ʼuʼ. <verse number="5" style="v" />Mas xe oc ʼil che, y xqui lucba qui palaj pulew. Are ʼuri i queb achiab xqui bij chique: </para><para style="p">—¿Wuchac qui tzucuj jun cʼaslic cuʼ i camnak? <verse number="6" style="v" />Ire n-chi ta chic ʼo wi; xcʼun sak chuwach. Cha cʼun chi cʼux wach xu bij chiwe cʼa are ix ʼo pa jyub Galiléa. <verse number="7" style="v" />Xu bij chiwe chi i Achi aj Chicaj ʼo u chac ca jachtaj na piquiʼab i ajmac laj tak winak, xak ca rip na chuwach cruz, xak ca cʼunsax sak chuwach churox ʼij. Queje u tzij ile chiwe —xe cha i ángel chique i ixokib. </para><para style="p"><verse number="8" style="v" />Are ʼuri xcʼun u tzij i Jesus chi qui cʼux. <verse number="9" style="v" />Teʼuri xe tzalij li chila pa i muktal wi, y xqui ya u tzijol chique i julajuj apostelab, xak i juban chi je terejnak chirij. <verse number="10" style="v" />Are i ixokib chi xe bin chique ique-le, je are ati Mariy Magdaléna, xak ati Wan, xak i ati Mariy chi u chuch i ma Jacóbo. Ique-le cuʼ i juban ixokib xqui bij chique i apostelab wach i xquilo. <verse number="11" style="v" />I qui tzij i ixokib, xa chʼuj laj tzij xqui ta i apostelab; n-xqui coj taj. </para><para style="p"><verse number="12" style="v" />Xui-ri, i ma Pédro xwalijic, xa ʼe paʼanem pa ʼo wi i pantion. Are xtzun pan chupam, xrilo xui chic i sawan ʼo canok. Teʼuri xa ʼe chi rachoch; lic cu bisoj wach i xa ʼanic. </para><para style="s1">I Jesus xu cʼut rib chique queb u tijoxelab pa be re Emaus </para><para style="p"><verse number="13" style="v" />Che i ʼij-i, je queb chique u tijoxelab i Jesus que ʼe che jun aldéa, Emaus u bi; colo oxib légua u najtil che i Jerusalen. <verse number="14" style="v" />Are que tijin chi be, que tijin chu chʼachʼaxic niʼpa i xcʼulmax pa Jerusalen. <verse number="15" style="v" />Are quiqui lap ile, cʼa que tijin chi tzij, are ʼuri i Jesus mísmo xtejeb cuʼ, y xe ʼe junam. <verse number="16" style="v" />Xui-ri ique n-xquetamaj tu wach; xa pacha chʼuktal jubiʼ qui baʼwach. <verse number="17" style="v" />I Jesus xu tzʼonoj chique: </para><para style="p">—¿Wach i qui lapo are quix tijin chi be? ¿Wuchac quix bisonic? —coʼon chique. </para><para style="p"><verse number="18" style="v" />Jun chique, ma Cleófas u bi; ire xu laʼ u wach che y xu bij: </para><para style="p">—Conojel i winak ʼis quetaʼam wach i xa ʼani pa Jerusalen che tak i ʼij-i. Conojel i aj solinel chila quetaʼam chic, ¿xui bari yet n-awetaʼam taj? —xcha. </para><para style="p"><verse number="19" style="v" />—¿Wach ʼuri? —xu bij i Jesus chique. </para><para style="p">—Chi xqui ʼan che i ma Jesus aj Nazaret —xqui bij—. Ire jun nim laj ajbil u tzij i Dios. Wach i xu ʼano, wach i xu bij, nim xril i Dios, nim xquil conojel i winak. <verse number="20" style="v" />Xui-ri, i cajʼatzil i sacerdóte junam cuʼ i ka wi ka jolom, xqui jach na puʼab i ʼatbal tzij. Xqui ʼat tzij puwi chi ca camsaxic; y chuwach cruz xqui camsaj wi. <verse number="21" style="v" />Chakawach yoj, mok are ire coj ʼelsaw pa pen oj aj Israel winak, xui-ri, xqui camsaj; are urox ʼij iri u ʼonquil canok. <verse number="22" style="v" />ʼO jujun ixokib je kachiʼilam, xoj qui coj ʼil, man sakiric xe upon pa i muktal wi, <verse number="23" style="v" />y n-xqui rik ti camnak. Xe cʼun kuʼ y xqui bij chake chi xquil queb ángel chila; xbix chique chi ire cʼaslic, que cha. <verse number="24" style="v" />Xe ʼe jujun chake pa i muktal wi; xqui riko xak jun ruʼ pacha xqui bij ixokib, xui-ri, n-xquil tu wach i ma Jesus. (Queje xqui bij i queb achiab ile che i Jesus.) </para><para style="p"><verse number="25" style="v" />Ire xu bij ʼuri chique: </para><para style="p">—¡Ay, yix n-qui chʼob taj! ¿Umpa nawi qui coj piwanima niʼpa i xqui bij i ajbil u tzij i Dios ujer? <verse number="26" style="v" />¿N-iwetaʼam ta bari, chi i Crísto ʼo u chac cu tij ni uyej-le, teʼuri cocsax ni u ʼij? —xu bij chique. </para><para style="p"><verse number="27" style="v" />Teʼuri xu jek u sakixic chique niʼpa i tzʼibtal ujer chirij ire; nabe, wach u tzʼibam can i mam Moises, teʼuri, wach qui tzʼibam can conojel i ajbil u tzij i Dios. </para><para style="p"><verse number="28" style="v" />Xe upon che i aldéa pa i que ʼe wi. I Jesus xu ʼano pacha ca ʼe pan jubiʼ chic. <verse number="29" style="v" />Ique n-xqui ya ta che ca ʼec. </para><para style="p">—Chat canaj kuʼ yoj —xe cha—; ya xkaj i ʼij, ya coc ʼekum —xe cha. </para><para style="p">Are ʼuri, xoc cuʼ man ca canaj cuʼ chaʼab. <verse number="30" style="v" />Are je cul chi mexa, i Jesus xu chap i caxlanwa, y xu tioxij che i Dios. Teʼuri xu piro y xu jach chique. <verse number="31" style="v" />Are xu ʼan ire ile, pacha tak xjaktaj qui baʼwach y xquetamaj u wach; are ʼuri ire xsach ʼan chiquiwach. </para><para style="p"><verse number="32" style="v" />Teʼuri xqui bij chiquiwach: </para><para style="p">—¿Wach xa na yet pa cʼux are xlapan ire kuʼ pa be? ¿Xa na jun nim laj ʼil? ¡Yin xin naʼo! are ca tijin chu sakixic i ujer tzij chake —xe cha chiquiwach. </para><para style="p"><verse number="33" style="v" />Juntir xe walijic y xe tzalij chic pa Jerusalen. Chila xe qui rik i julajuj apostelab qui molom quib cuʼ juban chic cachiʼil. <verse number="34" style="v" />Ique xqui bij chique i queb: </para><para style="p">—¡Katzij, i Kajwal xwalijic; xu cʼut rib che i ma Simon! —xe cha. </para><para style="p"><verse number="35" style="v" />Teʼuri i queb xqui lap chique wach xqui cʼulmaj pa be, xak wach i retamaxic u wach i Jesus xqui ʼano, are xu pir i caxlanwa. </para><para style="s1">Wach u cʼutic rib xoʼon i Jesus chique u tijoxelab </para><para style="p"><verse number="36" style="v" />Are que tijin chu chʼachʼaxic tak ile, xak teʼet i Jesus xwinakir ʼan cuʼ, y xu ya rutzil qui wach: —¡Chuxlan i cʼux! —xu bij chique. </para><para style="p"><verse number="37" style="v" />Ique lic xe oc ʼil; lic xqui xij quib. Quiqui bij ique xa jun anma xquilo. <verse number="38" style="v" />I Jesus xu tzʼonoj chique: </para><para style="p">—¿Wuchac qui xij iwib? ¿Wuchac ʼo i cu bij i cʼux? —xu bij chique. </para><para style="p"><verse number="39" style="v" />—Chiwila in ʼab, i wakan, ¡chi lic yin! Chin i chapa, chiwilapeʼ, man jun anma n-tu bakil, n-tu tiʼijlal pacha quiwil chwe yin-i —xcha. </para><para style="p"><verse number="40" style="v" />Are xu bij ire ile, xu cʼut u ʼab i rakan chique. <verse number="41" style="v" />Ique maja quiqui cojo we are i Jesus ʼo chiquiwach. N-xe tiqui ta chu cojic rumal qui quicotemal lic nim; cʼa je bisor-nak che. Rumal-i, i Jesus xu tzʼonoj chique: </para><para style="p">—¿ʼO i ca tijaw chi? —xcha. </para><para style="p"><verse number="42" style="v" />Teʼuri xqui ya chʼakap bolom car che, ruʼ chʼakap ʼakaj ʼo cab che. <verse number="43" style="v" />Ire xu chapo y xu tij chiquiwach. <verse number="44" style="v" />Teʼuri xu bij chique: </para><para style="p">—Niʼpa iri chi xa ʼani chwe, xak jun ruʼ tak i xin bij chiwe are in ʼo iwuʼ. Niʼpa i tzʼibtal chwij yin, ʼis ʼo u chac ca ʼani na chwe; ronojel tak i u tzʼibam can i mam Moises, xak ronojel tak i qui tzʼibam can i ujer ajbil u tzij i Dios, xak wach i tzʼibtal can chupam i wuj Sálmos —xu bij chique. </para><para style="p"><verse number="45" style="v" />Teʼuri xu ya qui nojbal, man quiqui ta u be niʼpa i tzʼibtal can ujer chupam u wuj i Dios. <verse number="46" style="v" />Xu bij chique: </para><para style="p">—Are i tzʼibtal canok are iri: “I Crísto<note style="f" caller="+"><char style="fr" closed="false">24.46 </char><char style="ft" closed="false">Are i Jesus mísmo.</char></note> ʼo u chac ca camsaxic, teʼuri ca cʼunsax na sak chuwach churox ʼij.” <verse number="47" style="v" />Xak ca paxsax ni u tzijol i cuybal mac; rumal i Crísto ʼo i cuybal mac chique niʼpa quiqui jalwachij qui cʼaslemal. I u paxsaxic i tzij-le, ca ʼani na cumal i je u takon i Crísto<note style="f" caller="+"><char style="fr" closed="false">24.47 </char><char style="ft" closed="false">I mer tzij xu bij are iri: “Ca paxsax ni u tzijol pu bi i Crísto.”</char></note>. Pa Jerusalen, ca jekan nu bixquil, teʼuri ca paxsax rason ronojel tak i tinimit chuwach i jyub taʼaj. <verse number="48" style="v" />Yix iwilom wach in ʼanom, ix ajbil-re ʼuri chique i winak. <verse number="49" style="v" />Chitapeʼ, yin ya quin tak li Jun piwi chi u bim chic in Kajaw quix rucʼaj na. Xui-ri, mix ʼe tan, chiwoyʼej na waral pa Jerusalen cʼa ca kaj na li u choʼab i Dios piwi. (Queje xu bij i Jesus ile chique i u tijoxelab.) </para><para style="s1">Wach i ʼelic bic xoʼon i Jesus chicaj </para><para style="p"><verse number="50" style="v" />Teʼuri xe ʼel bic, xe u cʼam bi cʼa che i aldéa Betánia; are je ʼo chila xu yac u ʼab y xu tzʼonoj che i Dios piquiwi. <verse number="51" style="v" />Are ca tijin chu tzʼonoxic che i Dios piquiwi, xel chiquixol, y xcʼam bi chicaj. <verse number="52" style="v" />Are ʼuri ique xqui coj u ʼij, teʼuri xe tzalij pa Jerusalen, lic que quicotic. <verse number="53" style="v" />ʼIj ʼij je ʼo pa rachoch i Dios, que tijin chu cojic u ʼij i Dios. Amen (katzij). </para></book></USX>