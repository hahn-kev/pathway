<?xml version="1.0" encoding="utf-8"?>
<osis xsi:schemaLocation="http://www.bibletechnologies.net/2003/OSIS/namespace http://www.bibletechnologies.net/osisCore.2.1.1.xsd" xmlns="http://www.bibletechnologies.net/2003/OSIS/namespace" xmlns:xsi="http://www.w3.org/2001/XMLSchema-instance">
  <osisText osisIDWork="thisWork" osisRefWork="bible" xml:lang="eng">
    <header>
      <work osisWork="thisWork">
        <scope>Ruth.1.1-2-Ruth.4.22</scope>
      </work>
    </header>
    <div type="book" osisID="Ruth" canonical="true" xmlns="">- Perjanjian 
        Lama 
        Melayu Ambon
    <title short="Rut" /><div type="introduction" canonical="false"><div type="main"><title>Kata-Kata Partama</title></div></div><p>Kitab <reference type="x-bookName">Rut</reference> ni carita soal Rut, parampuang Moab yang
        kaweng deng laki-laki Israel satu. Laki-laki tu mati kasi tinggal Rut yang masi muda deng
        balong pung ana. Abis Rut pung laki mati, Rut pung mama mantu Naomi suru Rut pulang ka dia
        pung orang tatua. Mar Rut seng mau kasi tinggal dia pung mama mantu tagal dia paleng sayang
        antua. Dia iko antua tarus deng jaga sombayang par orang Israel pung Tuhan biar kata dia ni
        bukang orang Israel. Di carita ni pung laste, Tuhan kasi berkat basar par Rut. Dia kaweng
        lai deng laki-laki Israel satu dari dia pung laki yang su mati pung famili la ada pung ana
        laki-laki satu. La dari Rut pung turunang ni, Daud lahir. Antua yang nanti jadi raja par
        orang Israel.</p><p>Dari carita ni katong bisa tau soal bagemana Allah pake orang Yahudi deng orang
        bukang Yahudi par biking Antua pung mau yang Antua su ator par dunya. Dari carita ni jua
        katong tau kalo Allah tarima samua orang. Antua seng pili-pili muka biar kata orang-orang tu
        asal dari bangsa, suku, bahasa, deng cara hidop yang seng sama. Jadi, bukang cuma orang
        Yahudi sa yang bisa jadi Antua pung orang-orang.</p><p>Carita Rut ni jadi kira-kira taong 1375-1050 Waktu Yesus Balong Lahir. Waktu
        itu hakim-hakim yang pegang parenta par orang Israel tagal balong ada raja. Seng ada yang
        tau sapa yang tulis kitab <reference type="x-bookName">Rut</reference>ni tagal orang yang tulis buku ni seng
        tulis dia pung nama. </p><p /><p>Kitab <reference type="x-bookName">Rut</reference> ni tabage jadi babarapa bagiang:</p><p>Pasal 1:1-5 bicara soal Elimelek deng dia pung famili pinda ka Moab. </p><p>Pasal 1:6-22 bicara soal Rut iko Naomi bale ka Israel. </p><p>Pasal 2:1-23 bicara soal Rut baku dapa deng Boas. </p><p>Pasal 3:1-18 bicara soal Rut deng Boas di tampa pukul jelai. </p><p>Pasal 4:1-12 bicara soal Rut jadi Boas pung bini. </p><p>Pasal 4:13-17 bicara soal Rut deng Boas pung ana lahir. </p><p>Pasal 4:18-22 bicara soal Daud pung tete nene moyang. </p><p><figure src="Ruth-CS4_BW_ver2.jpg" size="col" osisRef="RUT 1.0" alt="No Image"><caption>Israel deng Moab
            waktu Rut hidop</caption></figure></p><div type="section"><title><hi type="bold">Rut</hi></title></div><chapter n="1" osisID="Ruth.1" sID="Ruth.1" /><div type="section"><title><hi type="bold">Elimelek deng dia pung famili pinda ka Moab</hi></title></div><p>1:1-5</p><p><verse sID="Ruth.1.1" osisID="Ruth.1.1" n="1" /><span><hi type="super">-</hi></span><verse eID="Ruth.1.1" /><verse sID="Ruth.1.2" osisID="Ruth.1.2" n="2" />Dolo-dolo, waktu orang Israel balong ada
            raja,
        <note placement="x-foot" n="+"><reference osisRef="1.1-2" type="source">1.1-2 </reference>Waktu itu, ada orang yang pimping deng parenta orang
                Israel macang deng raja. Orang tu, dong panggel ‘hakim’.</note> 
        ada bapa satu
        nama Elimelek. Antua pung bini nama Naomi. Dong pung ana laki-laki dua orang, satu nama
        Mahlon deng satu lai nama Kilyon. Dong tu anana cucu Efrata.
        <note placement="x-foot" n="+"><reference osisRef="1.1-2" type="source">1.1-2 </reference><char style="fk">Efrata</char> 
            ni, Kalep pung bini pung nama (I Taw 2:19). Orang jaga
            panggel dia pung anana cucu ‘orang-orang Efrata’. <char style="fk">Efrata</char> jua
            nama laeng dari kota Betlehem waktu dolo. </note> 
        Dong asal dari kota Betlehem. Betlehem
        tu ada di tana Yehuda. Waktu itu, di negri Israel su seng ada makanang lai. Tagal itu,
        Elimelek pi sama-sama deng dia pung bini deng ana laki-laki dua orang ka negri Moab. Dong
        tinggal di sana jadi orang asing. <figure src="co00951c.jpg" size="col" osisRef="RUT 1.1-2" alt="No Image"><caption>Elimelek, Naomi, deng dong pung ana laki-laki dua orang
            pi ka negri Moab</caption></figure></p><p><verse eID="Ruth.1.2" /><verse sID="Ruth.1.3" osisID="Ruth.1.3" n="3" />Tarus, akang pung barapa taong bagini, Elimelek
        mati kasi tinggal Naomi deng antua pung ana laki-laki dua orang. <verse eID="Ruth.1.3" /><verse sID="Ruth.1.4" osisID="Ruth.1.4" n="4" />Ana laki-laki dua tu kaweng deng parampuang Moab. Mahlon kaweng deng Rut la Kilyon kaweng
        deng Orpa. Dong samua tinggal di Moab kurang labe sapulu taong. <verse eID="Ruth.1.4" /><verse sID="Ruth.1.5" osisID="Ruth.1.5" n="5" />La Naomi pung ana laki-laki dua tu mati. Jadi, antua su seng ada laki deng anana
        lai.</p><div type="majorSection"><div type="section" annotateType="commentary"><title placement="centerHead"><hi type="bold">Rut iko Naomi bale ka Israel</hi></title><p>1:6-22</p><p><verse eID="Ruth.1.5" /><verse sID="Ruth.1.6" osisID="Ruth.1.6" n="6" />Waktu Naomi masi tinggal di Moab, antua dengar kalo
            <span><hi type="small-caps">Tuhan</hi></span> su tolong Antua pung orang-orang Israel. Antua kasi hasil
        par dong pung kabong sampe dong ada pung makanang. Jadi, Naomi deng antua pung ana mantu dua
        orang siap-siap par pulang kombali ka negri Israel. <verse eID="Ruth.1.6" /><verse sID="Ruth.1.7" osisID="Ruth.1.7" n="7" />Dong tiga
        ni pi ka daera Yehuda di Israel. Waktu di tenga jalang, <verse eID="Ruth.1.7" /><verse sID="Ruth.1.8" osisID="Ruth.1.8" n="8" />Naomi
        bilang par Orpa deng Rut kata, “Sio anana e, pulang jua ka kamong dua pung orang tatua. <note placement="x-foot" n="+"><reference osisRef="1.8" type="source">1.8 </reference>Dalang bahasa Ibrani, <char style="fk">orang tatua</char> pung
            arti ‘mama pung ruma’. </note> Beta minta biar <span><hi type="small-caps">Tuhan</hi></span> sayang
        kamong dua macang deng kamong dua sayang beta deng beta pung anana yang su seng ada lai.
            <verse eID="Ruth.1.8" /><verse sID="Ruth.1.9" osisID="Ruth.1.9" n="9" />Beta minta lai dari <span><hi type="small-caps">Tuhan</hi></span> biar
        Antua tolong kamong dua la kamong dua bisa kaweng kombali deng hidop tanang.”</p><p>Abis bilang bagitu, Naomi ciong Orpa deng Rut la dong manangis basar-basar.
            <verse eID="Ruth.1.9" /><verse sID="Ruth.1.10" osisID="Ruth.1.10" n="10" />Orpa deng Rut bilang, “Seng mama, katong seng mau pulang
        lai. Katong mau iko mama sa. Katong mau iko mama ka mama pung orang-orang jua.”</p><p><verse eID="Ruth.1.10" /><verse sID="Ruth.1.11" osisID="Ruth.1.11" n="11" />Mar Naomi bilang, “Sio anana e, pulang jua!
        Mangapa kong kamong mau iko beta la? Beta ni su seng ada ana laki-laki lai par jadi kamong
        pung laki. <verse eID="Ruth.1.11" /><verse sID="Ruth.1.12" osisID="Ruth.1.12" n="12" />Dong pulang jua! Beta ni su talalu tua par kaweng
        lai. Biar kata malam ini beta dapa laki la bisa barana anana laki-laki<note placement="x-foot" n="+"><reference osisRef="1.12" type="source">1.12 </reference>Dalang orang Yahudi pung budaya, kalo ada parampuang yang su kaweng pung laki mati,
                mar balong ada pung ana laki-laki, dia pung laki pung sudara laki-laki musti kaweng
                deng dia. Dong biking bagini iko Musa pung ajarang (Ul 25: 5-10).</note> par
        kamong, <verse eID="Ruth.1.12" /><verse sID="Ruth.1.13" osisID="Ruth.1.13" n="13" />mar seng mungkin kamong dua bisa tunggu sampe anana tu
        basar to? La masa tagal ini sampe kamong dua seng mau kaweng lai? Jang bagitu anana e! Beta
        ni pung hidop paleng susa dari kamong dua. Beta hidop susa tagal <span><hi type="small-caps">Tuhan</hi></span> su biking beta sengsara.”</p><p><verse eID="Ruth.1.13" /><verse sID="Ruth.1.14" osisID="Ruth.1.14" n="14" />Dengar bagitu, dong manangis basar-basar kombali.
        Tarus, Orpa ciong dia pung mama mantu par bapisa. Mar Rut tinggal kong polo Naomi
        rapat-rapat. <verse eID="Ruth.1.14" /><verse sID="Ruth.1.15" osisID="Ruth.1.15" n="15" />Tarus, Naomi bilang par Rut kata, “Rut e, pasang
        talinga la dengar bae-bae. Orpa tu ada mau pulang kombali ka dia pung orang-orang deng dia
        pung dewa-dewa. Ose pulang iko dia jua.”</p><p><verse eID="Ruth.1.15" /><verse sID="Ruth.1.16" osisID="Ruth.1.16" n="16" />Mar Rut bilang, “Mama e, jang paksa beta par pi
        kasi tinggal mama! Beta mau iko mama sa. Mama pi ka mana, beta iko lai. Mama tinggal di
        mana, beta jua tinggal di situ lai. Mama pung orang-orang tu, beta pung lai. La <span><hi type="small-caps">Tuhan</hi></span> Allah yang mama somba tu, beta somba lai. <verse eID="Ruth.1.16" /><verse sID="Ruth.1.17" osisID="Ruth.1.17" n="17" />Mama mati deng dapa kubur di mana, beta mati deng dapa kubur di situ lai.
        Nanti <span><hi type="small-caps">Tuhan</hi></span> hukum beta paleng barat kalo beta kasi tinggal mama.
        Yang bisa pisa beta deng mama cuma kalo satu dari katong dua mati.” <figure src="CO00956B.jpg" size="col" osisRef="RUT 1.17" alt="No Image"><caption>Orpa pulang ka dia pung negri, Rut seng mau
            kasi tinggal Naomi</caption></figure></p><p><verse eID="Ruth.1.17" /><verse sID="Ruth.1.18" osisID="Ruth.1.18" n="18" />Naomi seng bisa bilang apapa lai waktu antua sadar
        kalo Rut mau iko antua sa. <verse eID="Ruth.1.18" /><verse sID="Ruth.1.19" osisID="Ruth.1.19" n="19" />Tarus, dong dua bajalang sampe di
        kota Betlehem. <figure src="co00958b.jpg" size="col" osisRef="RUT 1.19" alt="No Image"><caption>Naomi deng Rut bale ka
            Betlehem</caption></figure></p><p>Bagitu dong dua sampe, orang-orang yang ada di situ hebo paskali. La
        parampuang-parampuang Betlehem laeng bilang par laeng kata, “E! Dia tu Naomi ka?”</p><p><verse eID="Ruth.1.19" /><verse sID="Ruth.1.20" osisID="Ruth.1.20" n="20" />Tarus Naomi bilang par dong, “Jang panggel beta
            Naomi<note placement="x-foot" n="+"><reference osisRef="1.20" type="source">1.20 </reference><char style="fk">Naomi</char> tu dalang bahasa Ibrani
            pung arti ‘sanang’. </note> lai. Panggel beta Mara<note placement="x-foot" n="+"><reference osisRef="1.20" type="source">1.20 </reference><char style="fk">Mara</char> tu dalang bahasa Ibrani pung arti ‘pait’. </note> sa. Barang,
            <span><hi type="small-caps">Tuhan</hi></span> yang pung Kuasa Paleng Basar biking beta pung hidop paleng
        susa paskali. <verse eID="Ruth.1.20" /><verse sID="Ruth.1.21" osisID="Ruth.1.21" n="21" />Waktu beta pi dari sini, beta pi sama-sama deng
        beta pung laki deng anana. Mar sakarang ni, <span><hi type="small-caps">Tuhan</hi></span> kasi pulang beta
        sandiri. Jadi, jang kamong panggel beta Naomi lai. Barang, <span><hi type="small-caps">Tuhan</hi></span>
        hukum beta. Antua yang pung Kuasa Paleng Basar tu yang biking beta hidop susa deng
        sangsara.”</p><p><verse eID="Ruth.1.21" /><verse sID="Ruth.1.22" osisID="Ruth.1.22" n="22" />Jadi, itu tu carita soal Naomi pulang dari Moab
        sama-sama deng Rut, antua pung ana mantu. Dong dua sampe di Betlehem pas su mulai musing
        orang-orang pi ambe jelai. <figure src="lb00102c.jpg" size="col" osisRef="RUT 1.22" alt="No Image"><caption>Jelai</caption></figure></p><verse eID="Ruth.1.22" /><chapter eID="Ruth.1" /><chapter n="2" osisID="Ruth.2" sID="Ruth.2" /><div type="section"><title><hi type="bold">Rut baku dapa deng Boas</hi></title></div><p>2:1-23</p><p><verse eID="Ruth.2.22" /><verse sID="Ruth.2.1" osisID="Ruth.2.1" n="1" />Di kota Betlehem, Naomi pung laki Elimelek yang su
        mati tu ada pung famili nama Boas. Boas ni orang kaya. Orang jaga taru hormat par antua.
            <verse eID="Ruth.2.1" /><verse sID="Ruth.2.2" osisID="Ruth.2.2" n="2" />Satu kali bagini, Rut, parampuang Moab tu, bilang par Naomi
        kata, “Mama, kasi tinggal beta pi jua di orang yang pung hati bae pung kabong par punggul
        sisa-sisa jelai yang jatu dari orang-orang karja pung tangang.”</p><p>La Naomi bilang, “Ana e, pi suda.”</p><p><verse eID="Ruth.2.2" /><verse sID="Ruth.2.3" osisID="Ruth.2.3" n="3" />Jadi, Rut pi ka kabong satu. Sampe di kabong tu,
        dia punggul jelai di balakang orang-orang karja yang potong jelai. Dia baruntung paskali
        tagal yang pung kabong tu Boas, Elimelek pung famili. <figure src="co00961b.jpg" size="col" osisRef="RUT 2.3 " alt="No Image"><caption>Rut punggul sisa-sisa jelai</caption></figure></p><p><verse eID="Ruth.2.3" /><verse sID="Ruth.2.4" osisID="Ruth.2.4" n="4" />Seng lama bagini, Boas datang dari Betlehem. Antua
        kasi suara par orang-orang karja kata, “Beta minta biar <span><hi type="small-caps">Tuhan</hi></span> ada
        sama-sama deng kamong.”</p><p>Dong bilang par antua, “Katong minta biar <span><hi type="small-caps">Tuhan</hi></span> kasi
        berkat par bapa lai.”</p><p><verse eID="Ruth.2.4" /><verse sID="Ruth.2.5" osisID="Ruth.2.5" n="5" />Tarus, antua tanya par mandor kabong kata,
        “Parampuang itu tu sapa la?”</p><p><verse eID="Ruth.2.5" /><verse sID="Ruth.2.6" osisID="Ruth.2.6" n="6" />Mandor kabong bilang par antua, “Dia tu parampuang
        Moab. Dia datang sama-sama deng Naomi dari negri Moab. <verse eID="Ruth.2.6" /><verse sID="Ruth.2.7" osisID="Ruth.2.7" n="7" />Dia tadi
        minta dari beta kasi biar dia iko lai par punggul sisa-sisa jelai yang jatu di balakang
        orang-orang karja. Dia jua minta lai par punggul jelai-jelai yang tacecer di dekat
        jelai-jelai yang dong su tambong tu. Dia su datang dari pagi la karja tarus. Dia cuma
        istirahat sadiki sa di walang.” <figure src="co00964b.jpg" size="col" osisRef="RUT 2.7 " alt="No Image"><caption>Boas tanya soal Rut dari
            mandor</caption></figure></p><p><verse eID="Ruth.2.7" /><verse sID="Ruth.2.8" osisID="Ruth.2.8" n="8" />Abis itu, Boas bilang par Rut kata, “Ana e, dengar
        bae-bae apa yang beta mau bilang ni. Ale jang pi punggul jelai di orang laeng pung kabong
        lai. Ale tinggal di sini sa deng parampuang-parampuang yang karja par beta. <verse eID="Ruth.2.8" /><verse sID="Ruth.2.9" osisID="Ruth.2.9" n="9" />Ale taru kira bae-bae ka mana laki-laki yang karja par beta pi
        potong jelai. Tarus, ale iko parampuang-parampuang tu dari balakang. Beta su pasang par dong
        laki-laki tu seng bole paskali baganggu ale. Kalo ale rasa aos, pi sa ka tampayang aer la
        minong aer yang dong su isi akang.”</p><p><verse eID="Ruth.2.9" /><verse sID="Ruth.2.10" osisID="Ruth.2.10" n="10" />Dengar bagitu, Rut tikang lutu di muka Boas sampe
        dia pung muka kana tana la bilang, “Sio bapa e, beta ni bukang orang sini. Mangapa bapa
        bagitu bae par beta sampe bapa mau tolong beta?”</p><p><verse eID="Ruth.2.10" /><verse sID="Ruth.2.11" osisID="Ruth.2.11" n="11" />Mar Boas bilang, “Beta ni su dengar samua-samua
        soal bagemana ale pung hidop deng ale pung mama mantu. Ale tolong antua dari waktu ale pung
        laki mati. Ale kasi tinggal ale pung orang tatua deng ale pung negri par datang tinggal deng
        orang-orang yang dolo ale seng kanal. <verse eID="Ruth.2.11" /><verse sID="Ruth.2.12" osisID="Ruth.2.12" n="12" />Beta minta biar <span><hi type="small-caps">Tuhan</hi></span> balas samua yang bae yang ale su biking. Beta minta biar ale
        dapa berkat basar dari <span><hi type="small-caps">Tuhan</hi></span>, Allah yang orang Israel somba, yang
        jadi ale pung tampa batado.”</p><p><verse eID="Ruth.2.12" /><verse sID="Ruth.2.13" osisID="Ruth.2.13" n="13" />Tarus Rut bilang, “Sio bapa e, maski beta ni orang
        yang seng pung arti apapa deng beta ni labe kacil lai dari bapa pung orang-orang karja
        parampuang, mar bapa paleng bae par beta. Sio, bapa pung bae tu biking beta pung hati
        sanang.”</p><p><verse eID="Ruth.2.13" /><verse sID="Ruth.2.14" osisID="Ruth.2.14" n="14" />Waktu dong mau makang, Boas bilang par Rut kata,
        “Ana e, mari datang kamari. Ambe roti ni la colo akang di kua asang<note placement="x-foot" n="+"><reference osisRef="2.14" type="source">2.14 </reference><char style="fk">Kua asang</char> ni, akang macang deng anggor asang. Orang Israel
            jaga makang roti la colo di akang.</note> baru makang.”</p><p>Tarus, Rut dudu di pinggir orang-orang karja la Boas kasi gandum yang dong su
        bakar tu par dia. Rut makang sampe kanyang, mar masi ada akang pung sisa lai.</p><p><verse eID="Ruth.2.14" /><verse sID="Ruth.2.15" osisID="Ruth.2.15" n="15" />Abis itu, Rut pi punggul jelai kombali. Tarus,
        Boas bilang par antua pung orang-orang karja kata, “Biar dia pi punggul jelai yang su
        takumpul tu. Jang kamong biking malu dia. <verse eID="Ruth.2.15" /><verse sID="Ruth.2.16" osisID="Ruth.2.16" n="16" />Labe bae kamong
        sangaja kasi jatu jelai babarapa tangke dari yang su taika tu, biar dia punggul akang. Jang
        larang dia.”</p><p><verse eID="Ruth.2.16" /><verse sID="Ruth.2.17" osisID="Ruth.2.17" n="17" />Jadi, Rut punggul jelai di kabong sampe sore.
        Tarus, dia pukol-pukol batang jelai tu par kasi lapas akang pung biji-biji. Dia kumpul akang
        samua kurang labe dua balas kilo. <verse eID="Ruth.2.17" /><verse sID="Ruth.2.18" osisID="Ruth.2.18" n="18" />Tarus, Rut bawa jelai tu la
        pulang ka kota. Waktu sampe di ruma, dia kasi unju jelai yang dia ada bawa tu par Naomi. Dia
        jua kasi kaluar dia pung makanang labe par antua lai. <verse eID="Ruth.2.18" /><verse sID="Ruth.2.19" osisID="Ruth.2.19" n="19" />Antua
        bilang par Rut kata, “Ose punggul jelai ni di mana? Hari ini ose karja di sapa pung kabong?
        Beta minta biar <span><hi type="small-caps">Tuhan</hi></span> kasi berkat par orang yang su biking bae par
        ose.” <figure src="co00968b.jpg" size="col" osisRef="RUT 2.20 " alt="No Image"><caption>Rut kasi unju par Naomi
            jelai yang dia bawa pulang</caption></figure></p><p>Tarus, Rut carita samua tu par antua. Rut bilang kata, “Mama e, hari ini beta
        karja di bapa Boas pung kabong.”</p><p><verse eID="Ruth.2.19" /><verse sID="Ruth.2.20" osisID="Ruth.2.20" n="20" />Naomi bilang, “Hoe, ana e! Boas tu katong pung
        famili. Antua tu orang satu yang musti tolong katong. Beta minta biar <span><hi type="small-caps">Tuhan</hi></span> jua yang kasi berkat par antua. <span><hi type="small-caps">Tuhan</hi></span> seng parna
        lupa Antua pung janji par katong yang masi hidop deng par orang-orang yang su mati.”</p><p><verse eID="Ruth.2.20" /><verse sID="Ruth.2.21" osisID="Ruth.2.21" n="21" />Tarus, Rut, parampuang Moab tu, bilang lai kata,
        “Mama, bapa Boas bilang kalo beta bisa pi tarus-tarus punggul jelai yang jatu di kabong
        sama-sama deng antua pung orang-orang karja sampe abis musing.”</p><p><verse eID="Ruth.2.21" /><verse sID="Ruth.2.22" osisID="Ruth.2.22" n="22" />Naomi bilang, “Ana e, labe bae bagitu. Ose karja
        di situ sa deng Boas pung orang-orang karja parampuang. Barang, kalo ose pi di orang laeng
        pung kabong, mangkali dong biking susa ose.”</p><p><verse eID="Ruth.2.22" /><verse sID="Ruth.2.23" osisID="Ruth.2.23" n="23" />Jadi, Rut iko tarus parampuang-parampuang yang
        karja par Boas sampe abis musing jelai deng gandum. <note placement="x-foot" n="+"><reference osisRef="2.23" type="source">2.23 </reference>Dari bulang
                April sampe Mei muda, orang Yahudi jaga ambe jelai. La dari Mei tua sampe bulang
                Juni, orang Yahudi jaga ambe gandum.</note> Dia tinggal tarus deng dia pung
        mama mantu. <figure src="hk00099c.jpg" size="col" osisRef="RUT 2.23" alt="No Image"><caption>Gandum</caption></figure></p><verse eID="Ruth.2.23" /><chapter eID="Ruth.2" /><chapter n="3" osisID="Ruth.3" sID="Ruth.3" /><div type="section"><title><hi type="bold">Rut deng Boas di tampa pukul jelai</hi></title></div><p>3:1-18</p><p><verse eID="Ruth.3.23" /><verse sID="Ruth.3.1" osisID="Ruth.3.1" n="1" />Satu kali bagini, Naomi bilang par Rut, antua pung
        ana mantu kata, “Ana e, beta ni musti tolong ose biar ose bisa kaweng kombali. Ose kaweng
        biar ose hidop tanang deng seng lala karja sandiri. <verse eID="Ruth.3.1" /><verse sID="Ruth.3.2" osisID="Ruth.3.2" n="2" />Ose karja
        sama-sama deng Boas pung orang-orang karja parampuang to? Boas tu katong pung famili. Malam
        ini ni, antua mau pi ka tampa pukul jelai par kasi pisa biji jelai dari akang pung kuli.
            <verse eID="Ruth.3.2" /><verse sID="Ruth.3.3" osisID="Ruth.3.3" n="3" />Jadi sakarang ni, ose pi mandi, pake minya bobou sadap,
        deng pake baju bagus la pi suda ka tampa tu. Ose tunggu sampe Boas abis makang, mar jang
        sampe antua tau kalo ose su ada di situ. <verse eID="Ruth.3.3" /><verse sID="Ruth.3.4" osisID="Ruth.3.4" n="4" />Kalo antua pi tidor,
        ose musti taru kira bae-bae tampa antua tidor. Tarus, ose datang ka situ, buka salimong dari
        antua pung kaki la tidor di situ. Waktu antua bangong, antua nanti kasi tau par ose apa yang
        ose musti biking.”</p><p><verse eID="Ruth.3.4" /><verse sID="Ruth.3.5" osisID="Ruth.3.5" n="5" />Rut bilang par Naomi kata, “Nanti beta biking samua
        yang mama su bilang tu.”</p><p><verse eID="Ruth.3.5" /><verse sID="Ruth.3.6" osisID="Ruth.3.6" n="6" />Abis itu, Rut pi ka tampa pukul jelai. Dia biking
        samua yang Naomi su bilang par dia.</p><p><verse eID="Ruth.3.6" /><verse sID="Ruth.3.7" osisID="Ruth.3.7" n="7" />Waktu Boas abis makang, antua pung hati paleng
        sanang. La antua pi tidor di dekat biji-biji jelai yang su takumpul.</p><p>Seng lama bagini, Rut datang tado-tado la buka salimong dari Boas pung kaki la
        tidor di situ. </p><p><verse eID="Ruth.3.7" /><verse sID="Ruth.3.8" osisID="Ruth.3.8" n="8" />Bagitu tenga malam, Boas tacigi bangong. Waktu
        antua bale badang, antua taherang-herang lia parampuang satu ada tidor dekat antua pung
        kaki. <verse eID="Ruth.3.8" /><verse sID="Ruth.3.9" osisID="Ruth.3.9" n="9" />Boas tanya kata, “Ose ni sapa?”</p><p>Rut bilang, “Bapa e, beta ni Rut, orang yang seng pung arti apapa. Beta harap
        bapa mau ambe beta jua par jadi bapa pung bini.<note placement="x-foot" n="+"><reference osisRef="3.9" type="source">3.9 </reference>Dalam bahasa Ibrani Rut
                bilang, “Taru beta di bawa bapa pung sayap.” Akang pung arti, Rut minta Boas ambe
                dia par jadi antua pung bini biar antua jaga dia.</note> Barang, bapa ni beta
        pung laki pung famili dekat yang musti tolong beta pung hidop.”</p><p><verse eID="Ruth.3.9" /><verse sID="Ruth.3.10" osisID="Ruth.3.10" n="10" />La Boas bilang kata, “Ana e, beta minta biar <span><hi type="small-caps">Tuhan</hi></span> kasi berkat par ale. Sakarang ni, ale su kasi unju ale pung hati
        bae labe dari yang ale su kasi unju par ale pung mama mantu. Barang, ale seng pi cari paitua
        muda yang kaya ka miskin. <verse eID="Ruth.3.10" /><verse sID="Ruth.3.11" osisID="Ruth.3.11" n="11" />Tagal itu, ale seng usa taku. Samua
        yang ale su bilang tu, beta nanti biking akang. Barang, samua orang yang ada dalang kota ni
        su tau kalo ale tu, parampuang yang pung kalakuang paleng bae. <verse eID="Ruth.3.11" /><verse sID="Ruth.3.12" osisID="Ruth.3.12" n="12" />Memang batul, beta musti tolong ale pung hidop, tagal beta ni ale pung famili dekat. Mar
        masi ada laki-laki satu lai dari ale pung famili yang labe dekat dari beta yang musti tolong
        ale pung hidop kamuka. <verse eID="Ruth.3.12" /><verse sID="Ruth.3.13" osisID="Ruth.3.13" n="13" />Sakarang ni su malam jadi jang pulang
        lai. Tidor di sini sa. Eso pagi beta nanti tanya dia kalo dia mau ka seng par tolong ale.
        Kalo dia mau, itu jua bae. Mar kalo dia seng mau, beta janji deng nama <span><hi type="small-caps">Tuhan</hi></span> yang hidop, beta nanti tolong ale. Sakarang tidor suda di sini sampe
        pagi.”</p><p><verse eID="Ruth.3.13" /><verse sID="Ruth.3.14" osisID="Ruth.3.14" n="14" />Jadi, Rut tidor dekat Boas pung kaki sampe pagi.
        Dia bangong amper siang biar orang-orang seng kanal dia. Barang Boas bilang, “Seng bole
        paskali orang tau kalo ale datang ka tampa pukul jelai ni.”</p><p><verse eID="Ruth.3.14" /><verse sID="Ruth.3.15" osisID="Ruth.3.15" n="15" />Boas bilang lai, “Buka ale pung salendang
        lebar-lebar.”</p><p>Jadi, Rut buka dia pung salendang la tada jelai. Tarus, Boas tuang jelai kurang
        labe tiga pulu kilo ka dalang salendang tu, la angka akang taru di Rut pung kapala. Abis
        itu, antua pi ka kota.</p><p><verse eID="Ruth.3.15" /><verse sID="Ruth.3.16" osisID="Ruth.3.16" n="16" />Waktu Rut sampe di ruma, Naomi bilang kata, “Ana
        e, bagemana deng Boas?”</p><p>Tarus, Rut carita samua yang Boas su biking par dia. <verse eID="Ruth.3.16" /><verse sID="Ruth.3.17" osisID="Ruth.3.17" n="17" />La Rut bilang, “Mama, jelai tiga pulu kilo ni, bapa Boas yang kasi akang par
        beta. Antua bilang kalo beta seng bole pulang ka ruma deng tangang kosong. Beta musti bawa
        apapa par mama.”</p><p><verse eID="Ruth.3.17" /><verse sID="Ruth.3.18" osisID="Ruth.3.18" n="18" />Naomi bilang, “Ana e, tunggu sa sampe katong
        dengar apa yang nanti jadi. Barang, Boas seng barenti cari jalang sampe parkara ni abis hari
        ini.”</p><verse eID="Ruth.3.18" /><chapter eID="Ruth.3" /><chapter n="4" osisID="Ruth.4" sID="Ruth.4" /><div type="section"><title><hi type="bold">Rut jadi Boas pung bini</hi></title></div><p>4:1-12</p><p><verse eID="Ruth.4.18" /><verse sID="Ruth.4.1" osisID="Ruth.4.1" n="1" />Hari itu jua, Boas pi ka tampa satu yang ada di
        kota pung pintu maso. Tampa tu, orang-orang jaga dudu par bakumpul. Boas pi ka situ par
        tunggu laki-laki satu. Laki-laki tu orang yang musti tolong Rut pung hidop. Bagitu Boas ada
        dudu, antua lia laki-laki tu lewat. Tarus Boas bilang, “Bu e, mari dudu di sini do.”</p><p>Tarus, laki-laki tu datang la dudu. </p><p><verse eID="Ruth.4.1" /><verse sID="Ruth.4.2" osisID="Ruth.4.2" n="2" />Abis itu, Boas panggel sapulu orang dari
        pamimping-pamimping yang ada di kota tu la bilang, “Bapa-bapa e, mari dudu di sini
        do.”</p><p>Tarus, dong samua datang la dudu. </p><p><verse eID="Ruth.4.2" /><verse sID="Ruth.4.3" osisID="Ruth.4.3" n="3" />Boas bilang par laki-laki yang musti tolong Rut
        pung hidop tu kata, “Bu e, beta mau bicara soal katong pung famili Elimelek yang su mati tu
        pung tana. Antua pung bini Naomi yang baru datang dari negri Moab mau jual akang. <verse eID="Ruth.4.3" /><verse sID="Ruth.4.4" osisID="Ruth.4.4" n="4" />Beta pikir bu musti tau soal ini. Kalo bu mau bali akang, bali
        suda, biar pamimping-pamimping kota deng orang-orang yang dudu di sini jadi saksi. Mar kalo
        bu seng mau, bilang par beta biar beta tau. Bu ni, orang yang musti bali akang kamuka. Kalo
        bu seng mau, baru beta bisa bali akang.”</p><p>Laki-laki tu bilang, “Beta mau bali akang.”</p><p><verse eID="Ruth.4.4" /><verse sID="Ruth.4.5" osisID="Ruth.4.5" n="5" />Boas bilang lai, “Kalo bu bali tana tu dari Naomi,
        bu jua musti kaweng deng Rut. Rut tu, Mahlon yang su mati pung bini. Dia asal dari Moab. Bu
        kaweng deng dia biar dia bisa barana ana laki-laki. La ana laki-laki tu yang nanti jaga dong
        pung tana biar orang laeng seng bisa ambe akang.”</p><p><verse eID="Ruth.4.5" /><verse sID="Ruth.4.6" osisID="Ruth.4.6" n="6" />La laki-laki tu bilang, “Kalo musti macang bagitu,
        beta seng jadi bali tana tu lai. Barang kalo beta bali akang, nanti beta pung harta yang
        beta mau kasi par beta pung anana, akang takor lai. Ale bali akang suda. Beta seng mau
        lai.”</p><p><verse eID="Ruth.4.6" /><verse sID="Ruth.4.7" osisID="Ruth.4.7" n="7" />(Waktu itu di Israel, kalo orang mau jual ka mau
        tukar apapa satu, dia musti kasi lapas dia pung sandal la kasi akang par orang yang mau
        bali. Cara bagini ni yang orang Israel pake akang par jual bali apapa satu.)</p><p><verse eID="Ruth.4.7" /><verse sID="Ruth.4.8" osisID="Ruth.4.8" n="8" />Jadi, laki-laki tu bilang, “Ale sa yang bali
        akang.”</p><p>Tarus, dia lapas dia pung sandal la kasi akang par Boas. <figure src="co00971b.jpg" size="col" osisRef="RUT 4.8 " alt="No Image"><caption>Laki-laki yang musti tolong Rut pung hidop lapas dia pung sandal
            sabala la kasi par Boas</caption></figure></p><p><verse eID="Ruth.4.8" /><verse sID="Ruth.4.9" osisID="Ruth.4.9" n="9" />Abis itu, Boas bilang par pamimping-pamimping kota
        deng samua orang yang ada di situ kata, “Hari ini bapa-bapa dong samua su jadi saksi kalo
        beta su bali Elimelek, Kilyon, deng Mahlon pung tana deng harta dari Naomi. <verse eID="Ruth.4.9" /><verse sID="Ruth.4.10" osisID="Ruth.4.10" n="10" />Beta mau ambe Rut lai par jadi beta pung bini. Dia tu parampuang
        Moab. Dia tu Mahlon yang su mati pung bini. Beta nanti kaweng deng dia biar orang laeng seng
        bisa ambe Mahlon pung tana deng harta. La deng cara bagitu, Mahlon pung famili deng
        orang-orang yang ada di kota inga dia tarus. Hari ini, bapa-bapa dong samua su jadi
        saksi.”</p><p><verse eID="Ruth.4.10" /><verse sID="Ruth.4.11" osisID="Ruth.4.11" n="11" />Pamimping-pamimping kota deng samua orang yang ada
        di situ bilang, “Iyo, katong samua su jadi saksi. Katong minta <span><hi type="small-caps">Tuhan</hi></span>
        biking Rut yang nanti jadi ale pung bini tu macang Rahel deng Lea yang su barana ana banya
        par Yakup. Katong minta biar ale labe tamba kaya dari ale pung orang-orang Efrata deng banya
        orang kanal ale di kota Betlehem. <verse eID="Ruth.4.11" /><verse sID="Ruth.4.12" osisID="Ruth.4.12" n="12" />Katong minta lai biar <span><hi type="small-caps">Tuhan</hi></span> nanti kasi anana yang banya par Rut, parampuang muda tu, biar
        kamong jadi famili basar macang deng Peres. Peres ni Yehuda deng Tamar pung ana.”</p><div type="section"><title><hi type="bold">Boas deng Rut pung ana lahir</hi></title></div><p>4:13-17</p><p><verse eID="Ruth.4.12" /><verse sID="Ruth.4.13" osisID="Ruth.4.13" n="13" />Jadi Boas kaweng deng Rut. Antua tidor deng Rut la
            <span><hi type="small-caps">Tuhan</hi></span> kasi berkat basar par Rut sampe dia bisa deng badang la
        barana ana laki-laki satu. <figure src="co00973b.jpg" size="col" osisRef="RUT 4.13" alt="No Image"><caption>Rut deng dia pung
            ana</caption></figure></p><p><verse eID="Ruth.4.13" /><verse sID="Ruth.4.14" osisID="Ruth.4.14" n="14" />Waktu ana laki-laki tu lahir,
        parampuang-parampuang bilang par Naomi kata, “Puji <span><hi type="small-caps">Tuhan</hi></span>! Antua seng
        kasi tinggal ale. Antua su kasi par ale cucu laki-laki yang nanti tolong ale pung hidop.
        Katong minta biar samua orang di Israel kanal ana tu. <verse eID="Ruth.4.14" /><verse sID="Ruth.4.15" osisID="Ruth.4.15" n="15" />Ana tu
        yang nanti biking sanang ale pung hati deng tolong ale pung hidop waktu ale su tua. Ale pung
        ana mantu tu paleng sayang ale. Dia tu labe bae dari ana laki-laki tuju orang. Dia su kasi
        cucu laki-laki satu par ale.”</p><p><verse eID="Ruth.4.15" /><verse sID="Ruth.4.16" osisID="Ruth.4.16" n="16" />Tarus, Naomi ambe ana tu la gendong dia. Antua
        piara dia bae-bae sampe basar. <verse eID="Ruth.4.16" /><verse sID="Ruth.4.17" osisID="Ruth.4.17" n="17" />Parampuang-parampuang yang
        tinggal dekat-dekat situ bilang kata, “Naomi su pung ana laki-laki satu.”</p><p>Dong kasi nama ana tu Obet. Obet ni Isai pung bapa. La Isai ni pung ana
        laki-laki par Daud.</p><div type="section"><title><hi type="bold">Daud pung tete nene moyang</hi></title></div><p>4:18-22</p><p><verse eID="Ruth.4.17" /><verse sID="Ruth.4.18" osisID="Ruth.4.18" n="18" />Ini Peres pung anana cucu. </p><p type="embedded"><lg><l level="2">         Peres tu pung ana par Hesron. </l><l level="2">         <verse eID="Ruth.4.18" /><verse sID="Ruth.4.19" osisID="Ruth.4.19" n="19" />Hesron ni pung ana par Ram. </l><l level="2">         Ram tu pung ana par Aminadap. </l><l level="2">         <verse eID="Ruth.4.19" /><verse sID="Ruth.4.20" osisID="Ruth.4.20" n="20" />Tarus, Aminadap ni pung ana par Nahason. </l><l level="2">         Nahason tu pung ana par Salmon. </l><l level="2">         <verse eID="Ruth.4.20" /><verse sID="Ruth.4.21" osisID="Ruth.4.21" n="21" />Salmon ni pung ana par Boas. </l><l level="2">         Boas tu pung ana par Obet. </l><l level="2">         <verse eID="Ruth.4.21" /><verse sID="Ruth.4.22" osisID="Ruth.4.22" n="22" />La Obet ni pung ana par Isai. </l><l level="2">         Isai ni pung ana par Daud. </l></lg></p></div></div><verse eID="Ruth.4.22" /><chapter eID="Ruth.4" /></div>
  </osisText>
</osis>