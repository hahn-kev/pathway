\id DEU Ata Manobo
\h Deuteronomio
\mt1 Deuteronomio
\is Igkorangob no Pognangon to Mgo Udlin

\c 1
\v 1
\c 2
\v 1
\c 3
\v 1
\c 4
\v 1
\c 5
\v 1
\c 6
\v 1
\c 7
\v 1
\c 8
\v 1
\c 9
\s Kono'n Tongod to Pogkamatuarong Now
\p
\v 1 Pamminog kow no mgo otow to Israil. Kuntoon ogtalipagon now ka Jordan no woig odyow to pogdogil to mgo koot-otawan no dakol-dakol pad to kaniu woy man-manokal to kaniu woy no nig-ugpo to mgo dakol no lunsud no nalingkusan to mgo aad no batu no titikangi.
\v 2 Manokal woy matangkawal ka mgo otow duon; mgo tipouri ni Anak ian. Nataga kow tongod kandan woy nakarinog kow to nigkagi to “Hontow buwa ka ogpaka-atu to mgo tipouri ni Anak?”
\v 3 Di tuu kow kuntoon no ka Magboboot no Igbudyag now ian ka ogtalipag hun-a kaniu unawa to ogsisilab no hapuy. Oglupoton din sikandan woy ogdoogon din sikandan to tangkaan now. Magaan kow ro ogpakadogil kandan woy ogpanghimatadyan now sikandan, sumao to inpangulibot to Magboboot.
\v 4 Woy ko takas on no pigdogil sikandan to Magboboot no Igbudyag now to tangkaan now, dokow ogkagia duon to goinawa now to “Pig-aap a kai to Magboboot odyow to pog-ugpo kai tongod to pogkamatuarong ku.” Konon maugot sikan. Ogdogilon to Magboboot ka soini no mgo koot-otawan to tangkaan now tongod to karootan dan atag.
\v 5 Konon tongod to kaniu no pogkamatuarong woy to kaniu no karodyowan no ogpakatagtuun kow to tano dan. Tongod to karootan to sikan no mgo koot-otawan atag, ogdogilon sikandan to Magboboot to tangkaan now odyow no ogkatood ka inpangulibot din to mgo kabuybudyagan now no si Abraham, si Isaak woy si Jacob.
\v 6 Sabuta now ian no konon tongod to pogkamatuarong now no ogbogadyan kow to Magboboot no Igbudyag now to soini no marodyow no tano odyow to pogtagtuun, hoo su makogal ka mgo uu now atag no songo koot-otawan. 
\c 10
\v 1
\c 11
\v 1
\c 12
\v 1
\c 13
\v 1
\c 14
\v 1
\c 15
\v 1
\c 16
\v 1
\c 17
\v 1
\c 18
\v 1
\c 19
\v 1
\c 20
\v 1
\c 21
\v 1
\c 22
\v 1
\c 23
\v 1
\c 24
\v 1
\c 25
\v 1
\c 26
\v 1
\c 27
\v 1
\c 28
\v 1
\c 29
\v 1
\c 30
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\s Koudyagan woy ko Kamatadyon
\p
\v 11 No kuntoon ka sugu ku kaniu kono'n mabogat no kono now ogkagoon, woy kono'n mariu no kono now ogkoumaan.
\v 12 Ka sugu ku kono'n dio to langit odyow no og-inso kow to “Hontow ka ogpakahondio dio to langit odyow to pog-angoy to sugu, odyow no ogkarinog ta woy ogbabalion ta?”
\v 13 Ka sugu ku konon dio to diipag to dagat odyow no ognangon kow to “Hontow ka ogtalipag to dagat odyow to pog-angoy to sikan, no ognangon to kanta odyow no ogbabalion ta?”
\v 14 Marani kaniu atag ka kinagian ku; duon on to mgo bobo now woy dio to goinawa now odyow no ogbabalion now. 
\p
\v 15 Pitow kow, kuntoon igtaruwoy ku kaniu ka og-aamon now. Duon koudyagan woy kabuungan to limang woy duon kamatadyon woy kaogonan to limang. Og-aamon now ko hondoi kow.
\v 16 Hoo su ogsuguon ku sikaniu kuntoon to pogdakol to goinawa now duon to Magboboot no Igbudyag now, no oghipanow kow to mgo daan din, woy ogbabalion now ka kandin no mgo sugu, mgo udlin woy tuaro; no ko sikan ka oghimuon now ogpalinggaat kow no manokal woy ogmoon-ing kow woy ogboligan kow to Magboboot no Igbudyag now duon to tano no ogsooran now odyow to pogtagtuun.
\v 17 Di ko ogsuwoy ka mgo goinawa now no ogligal kow to pogbabali, woy ko ogka-aap kow to pog-unduk to tangkaan to duma pad no mgo tinuuhan no ogsadyoon now,
\v 18 no ognangonan ku sikaniu kuntoon panoy no ogkagugus kow ian. Kono kow ogmaugoy to pog-ugpo to tano no ogsooran now odyow to pogtagtuun ko ogtalipag kow to Jordan. 
\p
\v 19 Kuntoon ipakita ku to langit woy to tano no intaruwoy ku kaniu ka koudyagan woy ka kamatadyon, ka mgo pogbolig woy ka mgo tungadyow. Kuntoon, aama now ka koudyagan odyow no ogpalinggaat kow no manokal duma to mgo anak now
\v 20 woy odyow no ogdakolon now ka goinawa now duon to Magboboot no Igbudyag now, woy ogpamminog kow to lagong din woy kono now ogloka-an sikandin. Hoo su ka Magboboot ian ka pigligkatan to koudyagan now, woy ogbogadyan kow rin to moon-ing mgo tuid to tano no inpangulibot din no igbogoy rin to mgo kabuybudyagan now no si Abraham, si Isaak woy si Jacob. 
\c 31
\v 1
\c 32
\v 1
\c 33
\v 1
\c 34
\s Pogkamatoy ni Mosis
\p
\v 1 No nigtakorog si Mosis to Bubungan to Nibo ligkat to napu to Moab to ampow to Pisga no nigtangko to Jerico. To dio sikandin inpakita to Magboboot kandin ka tibon tano ligkat to Giliad pohondio to Dan,
\v 2 ilagkos pad ka tibon tano to mgo lunggunan ni Naptali, ni Ipraim woy ni Manasi, woy ka tano ni Juda pohondio to dagat to ogsaopan,
\v 3 ilagkos pad ka Nigib woy ka tibon aug to Jordan, ka Lunsud to mgo Palmira woy taman to Zoar. 
\p
\v 4 No nigkagi ka Magboboot kandin to “Soini ka tano no inpangulibot ku ki Abraham, ki Isaak woy ki Jacob to pogkagi to ‘Igbogoy ku sikan to mgo tipouri now.’ Kuntoon inpakita ku koikow sikan di kono ka ogpakatalipag duon.” 
\p
\v 5 No namatoy si Mosis no suguonon to Magboboot duon to Moab, sumao to innangon panoy to Magboboot.
\v 6 Inlobong sikandin to Magboboot duon to Moab, to aug no nigtangko to Bit Pior, di taman kuntoon no allow waro otow no nataga ko hondoi ka lobong.
\v 7 Songo gatus woy kawaan ka pannuigon ni Mosis to pogkamatoy rin, di waro pad nalaburan ka mgo mata rin woy manokal pad sikandin.
\v 8 Nigpandaawit ka mgo otow to Israil tongod ki Mosis to 30 no allow dio to mgo napu to Moab taman to naponga on ka mgo allow to pogdamag woy pogsinogow. 
\p
\v 9 No kuntoon naponu si Josue no anak ni Nun to Gimukud to katagaanan tongod su pigsampoongan sikandin to mgo boad ni Mosis. No nigpamminog ka mgo otow to Israil kandin, woy pigbabali ran ka mgo sugu to Magboboot ki Mosis.
\v 10 Ligkat to sikan no allow waro taagtagna no nakalopow to Israil no unawa ki Mosis no nigpatang-tangkooy to Magboboot,
\v 11 woy no nighimu to mgo ogko-in-inuan no mgo indanan no pig-aap sikandin to Magboboot dio to Ehiptu odyow to pogpakita ki Parao, woy mgo hibatoon din woy to tibon koot-otawan din dio.
\v 12 Waro loin no otow ka nakapakita to dakol lagboy no kabogbogan woy mgo mokohinhinaat no mgo hinimuan no pighimu ni Mosis to tangkaan to tibon mgo otow to Israil.
