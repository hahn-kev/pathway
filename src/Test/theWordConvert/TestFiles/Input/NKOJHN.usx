<?xml version="1.0" encoding="utf-8"?>
<usx version="2.0">
  <book code="JHN" style="id">NKO Book of John in the Nkonya Language of Ghana</book>
  <para style="h">Yohane</para>
  <para style="toc1">Yohane</para>
  <para style="toc2">Yoh.</para>
  <para style="mt2">Asʋn Wankláán Ánɩ́</para>
  <para style="mt1">Yohane</para>
  <para style="mt2">Lɔ́wanlɩ́n</para>
  <chapter number="1" style="c"/>
  <para style="rem">Proofread 03-07-09</para>
  <para style="p">
    <verse number="1" style="v"/>Asa ɔyɩ́ lɛbɛlɩn a, Asʋ́n ámʋ bʋ ɩnʋ. Asʋ́n ámʋ mʋa Bulu bʋ ɩnʋ.
    Asʋ́n ámʋ gyí Bulu.</para>
  <para style="s">Asʋ́n Ánɩ́ Ɩtɛhá Nkpa</para>
  <para style="p">
    <verse number="2" style="v"/>Asʋ́n ámʋ mʋa Bulu bʋ ɩnʋ asa ɔyɩ́ lɛbɛlɩn. <verse number="3"
      style="v"/>Mʋsʋ́ Bulu lɔ́tsʋn bwɛ tógyítɔ́. Tɔtɔɔtɔ má ɩnʋá Bulu lɔ́bwɛ tsʋn mʋ ɔma.
      <verse number="4" style="v"/>Mʋtɔ nkpa itsú. Nkpa ámʋ tɔ́pʋ́ wankɩ ba ahá fɛ́ɛ́ nɩ́. <verse
      number="5" style="v"/>Wankɩ anfɩ tɔwánkɩ́ oklúntɔ, támɛ oklún mɔ́kʋ́gyi mʋ́sʋ́ kɩ.</para>
  <para style="p">
    <verse number="6" style="v"/>Bulu lɔ́wa oyin ɔkʋá bʋtɛtɩ́ mʋ Yohane<note caller="+" style="f"
        ><char style="fr" closed="false">1:6 </char><char style="ft" closed="false">Asú Ɔbɔpʋ́
        Yohane</char></note> sɩ́sɩ́. <verse number="7" style="v"/>Ɔlɛba bɛbláa ahá wankɩ amʋ ɩwɩ
    asʋ́n, mɛ́nɩ ahá fɛ́ɛ́ bɔ́hɔ asʋ́n ámʋsʋ gyi. <verse number="8" style="v"/>Megyí Yohane
    onutó gyí wankɩ amʋ. Mʋ mʋ́ wankɩ amʋ ɩwɩ asʋ́n ɔlɛba bɛbláa ahá. <verse number="9"
      style="v"/>Ɔhá ámʋ́ʋ́ ogyi wankɩ onutó, ɔtɔwánkɩ́ há ɔhagyíɔha amʋ ɔbá ɔyɩ́tɔ́.</para>
  <para style="p">
    <verse number="10" style="v"/>Ɔbʋ ɔyɩ́ ánfɩtɔ. Mʋsʋ́ Bulu lɔ́tsʋn bwɛ ɔyɩ́, támɛ ɔyɩ́ ánfɩtɔ
    atsiápʋ́ bʋmɛbɩ mʋ. <verse number="11" style="v"/>Ɔlɛba mʋ onutó ɔmátɔ́, támɛ mʋ pɩ bʋmɔhɔ
    mʋ. <verse number="12" style="v"/>Támɛ ɔlɛha ahá ánɩ́ bɔhɔ mʋ, hɔ mʋ gyi fɛ́ɛ́ ɔkpa ánɩ́
    bʋbwɛ́ɛ Bulu abí. <verse number="13" style="v"/>Amʋ́ Bulu abí bwɛ motsú ɩlɩ́ntɔ, ntɛ́ɛ
    nyankpʋsa apɛ́bwɛtɔ, ntɛ́ɛ oyin ɔwɔ́lɩ ɔkpasʋ. Mboún Bulu onutó lɔ́bwɛ amʋ́ mʋ abí.</para>
  <para style="p">
    <verse number="14" style="v"/>Asʋ́n ámʋ lébemlí nyankpʋsa, oletsiá anɩtɔ. Awɩtɔlɛ pʋ́
    ɔnɔkwalɩ sɔ́ɔ́n létsiá mʋtɔ. Anɩlówun mʋ numnyam. Mʋ Sɩ lɔ́wa mʋ numnyam amʋ, tsúfɛ́ Obí
    ɔkʋkʋ́nʋ́ ɔkʋlɛ pɛ́ ogyi há mʋ.</para>
  <para style="p">
    <verse number="15" style="v"/>Yohane lɛ́lɛ mʋ súná, tɔ́ɩ́ tsú mʋ ɩwɩ ɔbɛ́ɛ, “Ɔ́nɩ ɩwɩ asʋ́n
    nɛblɩ́ mbɛ́ɛ, &lt;Ɔhá ámʋ́ʋ́ obuo mɩ ɔbá ámʋ dʋn mɩ, tsúfɛ́ ɔbʋ ɩnʋ asa bɔkwɩɩ́ mɩ́&gt; ”
    nɩ́.</para>
  <para style="p">
    <verse number="16" style="v"/>Mʋ awɩtɔlɛ ɩtsɔ. Ɩ́nɩ sʋ́ ɔdɛ awɩtɔlɛ tsɔtsɔɔtsɔ ánfɩ wa há anɩ
    fɛ́ɛ́ nɩ́. <verse number="17" style="v"/>Mosesʋ Bulu mbla ámʋ ná ɩlɛba, támɛ ɔnɔkwalɩ mʋ́a
    awɩtɔlɛ mʋ́ ɩna anɩ Wíe Yesu Kristosʋ ɩlɛba. <verse number="18" style="v"/>Ɔhaa mɔ́kʋ́wun Bulu
    kɩ. Obí ɔkʋkʋ́nʋ́ ɔkʋlɛ pɛ́, mʋ onutó ogyi Bulu, otsie Ɔsɩ́ ámʋ gyɔpɩsʋ, Ɔsɩ́ ámʋ tɛhɩ́ɛ́
    kle mʋ asʋ́n ámʋ, nkʋlɛ labláa anɩ alɩá Bulu gyí.</para>
  <para style="s">Asú Ɔbɔpʋ́ Yohane Bulu Asʋ́n Ɔkanda</para>
  <para style="r">(Mateo 3:1-12; Marko 1:1-8; Luka 3:1-18)</para>
  <para style="p">
    <verse number="19-20" style="v"/>
    <char style="w">Yudafɔ|Yosef</char> ahandɛ ánɩ́ bʋbʋ Yerusalem bɔwa Bulu igyí ahapʋ́
    pʋ́ Lewifɔ Yohane wá bɛɛ bʋyɛ́fɩtɛ́ mʋ bɛɛ, ma ogyi? Yohane mési asʋansʋ ŋáín amʋ́. Ɔlɛlɛ
    bláa amʋ́ ɔbɛ́ɛ, “Megyí mɩ́gyí Kristo, (ɔhá ámʋ́ʋ́ Bulu ladá mʋ ofúli amʋ).” <verse
      number="21" style="v"/>Bɛfɩtɛ́ mʋ bɛɛ, “Mʋ́mʋ́ fʋ́gyí ma? Fʋ́gyí <char style="w"
    >Elia</char>?”</para>
  <para style="p">Ɔlɛlɛ mʋ́ ɔnɔ́ ɔbɛ́ɛ, “Megyí mɩ́gyí Elia.”</para>
  <para style="p">Bɛtrá fɩtɛ́ mʋ bɛɛ, “Fʋ́gyí Bulu ɔnɔ́sʋ́ ɔtɔɩ́pʋ́ amʋ́ʋ́ ɔbɛ́ba amʋ?”</para>
  <para style="p">Ɔlɛlɛ mʋ́ ɔnɔ́ ɔbɛ́ɛ, “Ó-o.”</para>
  <para style="p">
    <verse number="22" style="v"/>Mʋ́ʋ́ bɛfɩtɛ́ mʋ bɛɛ, “Ma fʋhɩ́ɛ́ fʋgyi? Bla anɩ, mɛ́nɩ
    abɛ́yɛ́bláa ahá ámʋ́ʋ́ bɔwa anɩ ámʋ. Nkálɩ fʋ́dɛblɩ́ tsú fʋ́ onutó ɩwɩ?”</para>
  <para style="p">
    <verse number="23" style="v"/>Yohane lɔ́pʋ asʋ́n ánɩ́ Bulu ɔnɔ́sʋ́ ɔtɔɩ́pʋ́ <char style="w"
      >Yesaia</char> lɛ́blɩ́ tswɩ lɛ́ mʋ́ ɔnɔ́ ɔbɛ́ɛ,</para>
  <para style="q1">“Mɩ́gyí ɔhá ámʋ́ʋ́ ɔdɛkplʋ́n <char style="w">dimbísʋ́</char> ɔbɛ́ɛ,</para>
  <para style="q2">&lt;Mlɩtswii anɩ Wíe ɩkpa ámʋ ha mʋ&gt; amʋ nɩ.”</para>
  <para style="p">
    <verse number="24-25" style="v"/>Ɩnʋ <char style="w">Farisifɔ</char> akʋá bɔwa Yohane wá ɛ́
    bɛfɩtɛ́ mʋ bɛɛ, “Nɩ́ megyí fʋ́gyí Kristo amʋ, megyí fʋ́gyí Elia ntɛ́ɛ Bulu Ɔnɔ́sʋ́ Ɔtɔɩ́pʋ́
    amʋ́ʋ́ ɔbɛ́ba amʋ ɛ́ á, ntogyi sʋ́ fʋdɛ ahá <char style="w">asú</char> bɔ?” <verse
      number="26" style="v"/>Yohane lɛ́lɛ mʋ́ ɔnɔ́ ɔbɛ́ɛ, “Ntsu ndɛpʋbɔ́ ahá asú, támɛ ɔha ɔkʋ bʋ
    mlɩtɔ nfɩ, mlɩméyín mʋ. <verse number="27" style="v"/>Mʋgyí ɔhá ánɩ́ obuo mɩ ɔbá nɩ́.
    Mmɔfʋn ánɩ́ nɛ́sankɩ́ mʋ ntʋkʋta ɔfɛ́ kpán.”</para>
  <para style="p">
    <verse number="28" style="v"/>Asʋ́n ánfɩ fɛ́ɛ́ lɛ́ba Yordan ntsu ɔbɩn Betania wúlutɔ. Ɩnʋ́
    Yohane létsiá bɔ́ ahá asú nɩ́.</para>
  <para style="s">Bulu Okúfabi</para>
  <para style="p">
    <verse number="29" style="v"/>Ɔyɩ kɛhɛ a, Yohane lówun ánɩ́ Yesu ná ɔbá mʋ wá. Mʋ́ʋ́
    ɔlɛbláa ahá ámʋ ɔbɛ́ɛ, “Mlɩkɩ, Bulu <char style="w">Okúfabi</char> amʋ ɔbá á. Mʋsʋ́ Bulu
    tɔtsʋn sí ɔyɩ́tɔ́ ahá lakpan kíé amʋ́ nɩ́! <verse number="30" style="v"/>Mʋ ɩwɩ asʋ́n nɛblɩ́
    mbɛ́ɛ, &lt;Ɔkʋ buo mɩ ɔbá. Ɔdʋn mɩ, tsúfɛ́ ɔbʋ ɩnʋ asa bɔkwɩɩ́ mɩ́&gt; nɩ́. <verse number="31"
      style="v"/>Mɩ́ onutó mmeyín mʋ, támɛ nɛba ndɛ ahá asú bɔ, mɛ́nɩ Israelfɔ bɛ́bɩ ɔhá ánɩ́
    ogyi.”</para>
  <para style="p">
    <verse number="32" style="v"/>Yohane lɛ́blɩ́ ɔbɛ́ɛ, “Nowun <char style="w">Ɔŋɛ Wankɩ́hɛ́</char>
    amʋ, ɔlɛkplɩ́ tsú ɔsʋ́sʋ́ fɛ́ abrɔ́dʋma bogyonká mʋsʋ. <verse number="33" style="v"/>Mɩ́
    onutó mmeyín mʋ, támɛ Bulu lɔ́wa mɩ́ ɔbɛ́ɛ mbá bɔpʋ ntsu bɔ ahá asú. Mʋlɛ́bláa mɩ ɔbɛ́ɛ,
    &lt;Ɔhá ámʋ́ʋ́ fówun Ɔŋɛ Wankɩ́hɛ́ amʋ ɔbɛ́kplɩ́ tsú ɔsʋ́sʋ́ bogyonká mʋsʋ ámʋ ɔbɔ́pʋ Ɔŋɛ
    Wankɩ́hɛ́ amʋ bɔ́ ahá asú nɩ́.&gt; <verse number="34" style="v"/>Nawun ánɩ́ ɩlaba mʋ́tɔ́. Mʋ́
    sʋ ndɛ mʋ ɩwɩ adánsɩɛ gyí mbɛ́ɛ, mʋgyí Bulu mʋ Bi ámʋ nɩ.”</para>
  <para style="s">Yesu Akasɩ́pʋ́ Agyankpapʋ</para>
  <para style="p">
    <verse number="35" style="v"/>Mʋ́ ɔyɩ kɛhɛ a, Yohane mʋa mʋ akasɩ́pʋ́ abanyɔ́ bɛsankí ba ɩnʋ.
      <verse number="36" style="v"/>Brɛ́á Yohane lówun Yesu dɛ́tsʋ́ʋn a, ɔlɛblɩ́ ɔbɛ́ɛ, “Mlɩkɩ,
    Bulu <char style="w">Okúfabi</char> amʋ ná ɩnʋ á.”</para>
  <para style="p">
    <verse number="37" style="v"/>Akasɩ́pʋ́ abanyɔ́ ámʋ bonu asʋ́n ánfɩ. Mʋ́ sʋ bɛkplá buo Yesu.
      <verse number="38" style="v"/>Yesu lɛ́damlí kɩ wun ánɩ́ bʋbuo mʋ. Mʋ́ʋ́ ɔlɛfɩtɛ́ amʋ́ ɔbɛ́ɛ,
    “Ntɔ mlɩdédunká?”</para>
  <para style="p">Bɛfɩtɛ́ mʋ bɛɛ, “Osunápʋ́, nkʋ́nʋ fʋtsie?”</para>
  <para style="p">
    <verse number="39" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Mlɩba bɛkɩ.” Mʋ́ sʋ ayin abanyɔ́ ámʋ
    bobuo Yesu yɛ́kɩ mʋ otsiákpá. Ɩbɔ́bwɛ fɛ́ ntʋ́pwɛ dɔnatɔ. Betsiá mʋ wá tá owí.</para>
  <para style="p">
    <verse number="40" style="v"/>Ayin ámʋ́ʋ́ bonu asʋ́n ánɩ́ Yohane lɛ́blɩ́ tsú Yesu ɩwɩ,
    bɛkplá buo Yesu amʋtɔ ɔkʋlɛ gyí Simon Petro mʋ pio Andrea. <verse number="41" style="v"/>Mʋ́
    ɔma a, ɩtɔ gyankpapʋá Andrea lɔ́bwɛ gyí, oloyódunká mʋ pio Simon, bláa mʋ ɔbɛ́ɛ, “Anɩlawun
    Mesia.” (Mʋ́ asɩ gyí, “Kristo”, ɔhá ámʋ́ʋ́ Bulu ladá mʋ ofúli amʋ.)<note caller="+"
      style="f"><char style="fr" closed="false">1:41 </char><char style="fq" closed="false">Kristo
        </char><char style="ft" closed="false">igyi Griiki ɔblɩ́ɩ, </char><char style="fq"
        closed="false">Mesia </char><char style="ft" closed="false">ɛ́ igyi Hebri
      ɔblɩ́ɩ.</char></note>
    <verse number="42" style="v"/>Ɩnʋ ɔlɛkpa Simon ba Yesu wá.</para>
  <para style="p">Yesu lɛ́kɩ mʋ díín, ɔlɛblɩ́ ɔbɛ́ɛ, “Fʋ́gyí Yohane mʋ bi Simon nɩ. Tsú ndɛ
    pʋ́ya a, bɛ́tɩ fʋ́ Kefa.” (Griiki ɔblɩ́tɔ “Petro.” Mʋ́ asɩ gyí, “Bʋtá.”)</para>
  <para style="s">Filipo Mʋa Nataniel Tɩ</para>
  <para style="p">
    <verse number="43" style="v"/>Ɔyɩ́ kɛhɛ a, Yesu lɔ́bwɛ ɔbɛ́ɛ mɔ́yɔ Galilea ɔmátɔ́, olowun
    Filipo. Mʋ́ʋ́ ɔlɛbláa Filipo ɔbɛ́ɛ, “Buo mɩ.” <verse number="44" style="v"/>Filipo otsú
    Betsaida, Andrea mʋa Petro wúlutɔ. <verse number="45" style="v"/>Filipo lówun Nataniel,
    ɔlɛbláa mʋ ɔbɛ́ɛ, “Anɩlawun oyin ámʋ́ʋ́ Mose lɔ́wanlɩ́n mʋ ɩwɩ asʋ́n wá Bulu mbla ámʋtɔ,
    Bulu ɔnɔ́sʋ́ atɔɩ́pʋ́ amʋ ɛ́ bɔwanlɩ́n mʋ ɩwɩ asʋ́n ámʋ. Mʋ dá gyí Yesu. Mʋ sɩ gyí <char
      style="w">Yosef</char>, otsú Nasaret wúlutɔ.”</para>
  <para style="p">
    <verse number="46" style="v"/>Nataniel lɛ́fɩtɛ́ mʋ ɔbɛ́ɛ, “Ɩtɔ yilé kʋ bɛ́talɩ́ dalɩ tsu
    Nasaret wúlutɔ?”</para>
  <para style="p">Filipo lɛ́bláa mʋ ɔbɛ́ɛ, “Ba afʋbɛkɩ.”</para>
  <para style="p">
    <verse number="47" style="v"/>Brɛ́á Yesu lówun Nataniel ɔbá mʋ wá á, ɔlɛblɩ́ ɔbɛ́ɛ,
    “Israelyin onutónutó nɩ́. Afunu kʋkʋ ma mʋtɔ.”</para>
  <para style="p">
    <verse number="48" style="v"/>Nataniel lɛ́fɩtɛ́ Yesu ɔbɛ́ɛ, “Nkálɩ lɔbwɛ fɛbɩ mɩ́?”</para>
  <para style="p">Yesu lɛ́lɛ mʋ́ ɔnɔ́ ɔbɛ́ɛ, “Nowun fʋ brɛ́á fʋbʋ pɔntɔ-oyí ámʋ asɩ ɩnʋ, asa
    Filipo lɛ́bɛtɩ fʋ́.”</para>
  <para style="p">
    <verse number="49" style="v"/>Nataniel lɛ́bláa mʋ ɔbɛ́ɛ, “Osunápʋ́, fʋ́gyí Bulu mʋ Bi Israel
    Owíe amʋ nɩ.”</para>
  <para style="p">
    <verse number="50" style="v"/>Yesu lɛ́bláa mʋ ɔbɛ́ɛ, “Alɩ ámʋ́ʋ́ nabláa fʋ mbɛ́ɛ, nowun fʋ
    pɔntɔ-oyí ámʋ asɩ ámʋ sʋ fahogyi? Fówun ofúla ánɩ́ ɩdʋn ɩ́nɩ.” <verse number="51"
      style="v"/>Yesu lɛ́trá bláa mʋ ɔbɛ́ɛ, “Ɔnɔkwalɩ ndɛ mlɩ bláa, mlówun ánɩ́ ɔsʋ́sʋ́
    lafínkí, <char style="w">Bulu-abɔpʋ</char> bʋdɛ ɔsʋ́sʋ́ yɔ yínkí bá Nyankpʋsa-Mʋ-Bi
    ámʋsʋ.”</para>
  <chapter number="2" style="c"/>
  <para style="rem">Proofread 03-07-09</para>
  <para style="s">Ɔkátsiá Kana Wúlutɔ</para>
  <para style="p">
    <verse number="1" style="v"/>Ɛkɛ sáásɩ́ a, betsiá ɔká Kana wúlu ánɩ́ ɩbʋ Galilea ɔmátɔ́.
    Yesu mʋ yin bʋ ɩnʋ. <verse number="2" style="v"/>Bɛtɩ Yesu mʋa mʋ <char style="w"
      >akasɩ́pʋ́</char> ɛ́ mʋ́ asɩ. <verse number="3" style="v"/>Brɛ́á amʋ́ ntá lɛta á, Yesu mʋ
    yin lɛ́bláa mʋ ɔbɛ́ɛ, “Bʋtráa bʋma ntá.”</para>
  <para style="p">
    <verse number="4" style="v"/>Yesu lɛ́bláa mʋ ɔbɛ́ɛ, “Amʋ́ yín, yɛ́ɛ megyí mɩ́ asʋ́n igyi o!
    Mɩ́ brɛ́ mɔkʋ́nyá fʋn.”</para>
  <para style="p">
    <verse number="5" style="v"/>Mʋ yin lɛ́bláa wóyí ámʋtɔ asúmpʋ́ ɔbɛ́ɛ, “Mlɩbwɛ dɩnka
    asʋ́ngyíasʋ́n ánɩ́ ɔbɛ́bláa mlɩsʋ.”</para>
  <para style="p">
    <verse number="6" style="v"/>
    <char style="w">Yudafɔ</char> bʋtɔfwɩ́ ɩwɩ amʋ́ amándɩ́ɛ́ ɔkpasʋ. Mʋ́ sʋ bɔpʋ awʋndɩ
    akpɔnkpɔɔnkpɔntɩ asie yáɩ́ wóyí ámʋtɔ. <verse number="7" style="v"/>Yesu lɛ́bláa ɩnʋ
    asúmpʋ́ amʋ ɔbɛ́ɛ, “Mlɩsa ntsu bʋla awʋndɩ ámʋ fɛ́ɛ́.” Lɛ́lɛ́ bɛsa. <figure style="fig"
      desc="Man pouring into jars" file="lb00135b.tif" size="span" loc="JHN2:1-11"
      copy="Louise Bass, The Bible Society, London" ref="Yohane 2:7">Asúmpʋ́ amʋ bɛsa bʋ́lá awʋndɩ
      ámʋ fɛ́ɛ́.</figure>
    <verse number="8" style="v"/>Ɩnʋ ɔlɛbláa amʋ́ ɔbɛ́ɛ, “Mlɩsa ɩkʋ ya nkɛsʋ ɔkɩ́pʋ amʋ.” Bɛsa ya
    mʋ. <verse number="9" style="v"/>Ɔlɛda mʋ́ ɔnɔ́ á, ɩladámlí bwɛ́ ntá. Omeyín ɔtɩ́nɛ́á
    benya ntá ámʋ tsú. (Támɛ asúmpʋ́ amʋ mʋ́ bʋyin.) Ɩnʋ ɔlɛtɩ ɔká otsiápʋ amʋ ya ɩtsɛ́tɔ́,
      <verse number="10" style="v"/>ɔlɛbláa mʋ ɔbɛ́ɛ, “Nta wankláán ɔhagyíɔha tegyankpá yáɩ́.
    Nɩ́ bonu mʋ́ tá asa bʋtɔpʋ́ mʋ́á ɩma alɛ ba. Támɛ fʋ́ mʋ́ fapʋ́ wankláán ámʋ yáɩ́ bɔfʋn
    séi.”</para>
  <para style="p">
    <verse number="11" style="v"/>Ɩ́nɩ gyí osúna gyankpapʋ ánɩ́ Yesu lɔ́bwɛ nɩ́. Ɔlɔbwɛ mʋ́ Kana
    ánɩ́ ɩbʋ Galilea ɔmátɔ́, pʋ́lɛ́ mʋ numnyam ɔwan. Ɩlɛha mʋ akasɩ́pʋ́ bɔhɔ mʋ gyi.</para>
  <para style="p">
    <verse number="12" style="v"/>Ɩ́nɩ ɔma a, Yesu mʋa mʋ yin, mʋ apíó pʋ́ mʋ akasɩ́pʋ́ bɔyɔ
    Kapernaum wúlutɔ, yétsiá ɩnʋ nkɛ kpalobí.</para>
  <para style="s">Yesu Bulu Ɔtswɛ́kpa Yɔ</para>
  <para style="r">(Mateo 21:12-13; Marko 11:15-17; Luka 19:45-46)</para>
  <para style="p">
    <verse number="13" style="v"/>Brɛ́á nkɛá Yudafɔ bɔ́pʋgyi Israelfɔsʋ <char style="w">Katsʋn
      Nkɛ</char> lowie wóyí tá á, Yesu lɔ́dʋ yɔ́ Yerusalem. <verse number="14" style="v"/>Ɔlɔyɔ
      <char style="w">Bulu ɔtswɛ́kpa</char> amʋ wunsɩnɛ́sʋ́ yówun ánɩ́ ahá bʋdɛ nnantswie, akúfa
    pʋ́ abrɔ́dʋma fɛ. Olowun akʋ ɛ́ bʋtsie mpʋ́nʋ́asɩ bʋdɛ kɔ́ba tsɛ́ɛ. <verse number="15" style="v"
    />Ɩnʋ ɔlɔbwɛ mplɩ, wíé amʋ́tɔ́, gyáa amʋ́a mbwɩ ámʋ fɛ́ɛ́ dálɩ. Olowutá kɔ́ba atsɛ́pʋ amʋ
    mpʋ́nʋ́ dá, dá amʋ́ kɔ́ba sáɩ́n. <verse number="16" style="v"/>Mʋ́ʋ́ ɔlɛbláa abrɔ́dʋma
    afɛpʋ́ ámʋ ɔbɛ́ɛ, “Mlɩlɛ amʋ́ nfɩ! Mlɩmápʋ mɩ́ Sɩ́ wóyítɔ́ bwɛ́ mlɩ ibíá ogyíkpá.”
      <verse number="17" style="v"/>Ɩ́nɩá ɩlɛba alɩ sʋ á, mʋ akasɩ́pʋ́ amʋ bɛkaɩ́n Bulu asʋn
    wanlɩ́nhɛ́ anfɩsʋ. “Fʋ́ osúmkpá amʋ asʋ́n ɩhɩ́ɛ́ igyi mɩ́ asʋnbogya.”</para>
  <para style="p">
    <verse number="18" style="v"/>Yudafɔ ahandɛ amʋ bɛba Yesu wá bɛfɩtɛ́ mʋ bɛɛ, “Osúna mɔmʋ
    fɔ́bwɛ pʋ́súná anɩ ánɩ́ Bulu túmitɔ fʋ́dɛ ɩ́nɩ bwɛ?”</para>
  <para style="p">
    <verse number="19" style="v"/>Yesu lɛ́bláa amʋ́ ɔbɛ́ɛ, “Mlɩbwie Bulu ɔtswɛ́kpa anfɩ, nɔ́pʋ
    nkɛnsá yí mʋ́.”</para>
  <para style="p">
    <verse number="20" style="v"/>Yudafɔ ahandɛ amʋ bɛbláa mʋ bɛɛ, “Nfí adʋana-sie kɛ́kɛ́ bɔpʋyi
    obu ánfɩ. Mʋ́ fʋ́ mʋ́ fɛɛ, fɔ́pʋ nkɛnsá yí mʋ́?”</para>
  <para style="p">
    <verse number="21" style="v"/>Támɛ mʋ nyankpʋsa-oyí ɩwɩ asʋ́n ɔdɛblɩ́, megyí Bulu ɔtswɛ́kpa
    amʋ. <verse number="22" style="v"/>Brɛ́á Bulu lɔ́kʋsʋ́a mʋ tsú afúlitɔ ɔma a, mʋ akasɩ́pʋ́
    amʋ bɛkaɩ́n ánɩ́ ɔlɛblɩ́ asʋ́n ánfɩ. Mʋ́ sʋ bɔhɔ Bulu asʋ́n pʋ́ Yesu asʋn blɩ́hɛ́ amʋsʋ
    gyi.</para>
  <para style="s">Yesu Yin Nyankpʋsa Klʋntɔ</para>
  <para style="p">
    <verse number="23" style="v"/>Yesu lɔ́bwɛ osúna tsɔtsɔɔtsɔ Israelfɔsʋ Katsʋn Nkɛ ámʋtɔ brɛ́á
    ɔbʋ Yerusalem, ahá tsɔtsɔɔtsɔ bowun. Mʋ́ sʋ bɔhɔ mʋ gyi. <verse number="24" style="v"/>Támɛ
    Yesu mɔ́pʋ ansɩ́ dɩ́nká amʋ́sʋ́, tsúfɛ́ oyin alɩá amʋ́ fɛ́ɛ́ bʋgyi. <verse number="25"
      style="v"/>Mehián ánɩ́ ɔhaa ɔbɛ́bláa mʋ ɔha ɩwɩ asʋ́n, tsúfɛ́ mʋ onutó oyin asʋ́n ánɩ́
    ɩbʋ nyankpʋsa klʋntɔ.</para>
  <chapter number="3" style="c"/>
  <para style="rem">Proofread 03-07-09</para>
  <para style="s">Yesu Mʋa Nikodemo</para>
  <para style="p">
    <verse number="1" style="v"/>
    <char style="w">Yudafɔ</char> ɔhandɛ ɔkʋ létsiá, bʋtɛtɩ́ mʋ Nikodemo. Farisiyin ogyi. <verse
      number="2" style="v"/>Ɔlɛba Yesu wá ɛkɛ ɔkʋ onyé bɛbláa mʋ ɔbɛ́ɛ, “Osunápʋ́, anɩyin ánɩ́
    Bulu lɔ́wa fʋ́ sɩ́sɩ́ fɛ́ atɔ́ osunápʋ́. Tsúfɛ́ ɔhaa mɛ́ɛtalɩ́ bwɛ́ osúna anfɩ fʋ́dɛbwɛ
    ánfɩ, nɩ́ Bulu móbúo mʋ.”</para>
  <para style="p">
    <verse number="3" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Ɔnɔkwalɩ ndɛ fʋ́ bláa, ɔhaa mɛ́ɛtalɩ́
    nyá Bulu ogyi iwíe mʋsʋ, nkɛ́tɩ balákwɩ́ɩ́ mʋ.”</para>
  <para style="p">
    <verse number="4" style="v"/>Nikodemo lɛ́fɩtɛ́ mʋ ɔbɛ́ɛ, “Nkálɩ́ bɛ́lakwɩ́ɩ́ ɔhá ánɩ́ aladan?
    Ɔbɛ́talɩ́ sánkí wíé mʋ yin iputɔ, ɔbɛ́lakwɩ́ɩ́ mʋ?”</para>
  <para style="p">
    <verse number="5" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Ɔnɔkwalɩ ndɛ fʋ́ bláa. Nɩ́
    bʋmɛlakwɩ́ɩ́ ɔkʋ tsʋn ntsu mʋ́a <char style="w">Ɔŋɛ Wankɩ́hɛ́tɔ</char> á, ɔmɛ́ɛtalɩ́ wíé
      <char style="w">Bulu iwíegyí</char> ámʋtɔ. <verse number="6" style="v"/>Ɔyʋlʋ́ʋ nkpa itsú
    nyankpʋsatɔ, ɔŋɛ́tɔ́ klɛ́ ɛ́ itsú Bulu Ɔŋɛ́tɔ́. <verse number="7" style="v"/>Mʋ́ sʋ máha mʋ́
    ɩwa fʋ́ wánwan ánɩ́ nabláa fʋ mbɛ́ɛ, ilehián ánɩ́ bɛ́lakwɩ́ɩ́ mlɩ. <verse number="8"
      style="v"/>Afú tɔtsʋn yɔ ɔtɩ́nɛ́á ideklé. Fʋtonú mʋ́ nka, támɛ fʋmeyín ɔtɩ́nɛ́á itsú
    pʋ́ ɔtɩ́nɛ́á ɩyɔ́. Alɩ kɛ́n igyi há ɔhagyíɔha ánɩ́ bakwɩ́ɩ́ mʋ tsú Ɔŋɛ́ ámʋtɔ nɩ́.”<note
      caller="+" style="f"><char style="fr" closed="false">3:8 </char><char style="fq"
        closed="false">Ɔŋɛ́ </char><char style="ft" closed="false">mʋ́a </char><char style="fq"
        closed="false">afú </char><char style="ft" closed="false">lɛlɩan aba Griiki
      ɔblɩ́tɔ.</char></note></para>
  <para style="p">
    <verse number="9" style="v"/>Nikodemo lɛ́fɩtɛ́ mʋ ɔbɛ́ɛ, “Ngya ntɔ asʋ́n nɩ́?”</para>
  <para style="p">
    <verse number="10" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Israelfɔ osunápʋ́ yilé fʋ́gyi, mʋ́
    fɛɛ fʋmɔkʋ́nú asʋ́n ánfɩ asɩ? <verse number="11" style="v"/>Ɔnɔkwalɩ ndɛ fʋ́ bláa. Tɔ́á
    anɩyin ɩwɩ anɩdɛ́tɔɩ́ tsú, tɔ́á anɩlawun ɛ́ ɩwɩ anɩdɛ́ adánsɩɛ gyí, támɛ mlɩtamahɔ anɩ
    asʋ́n ámʋ. <verse number="12" style="v"/>Nɩ́ nɛbláa mlɩ tɔ́á ɩdɛ mʋ́sʋ́ yɔ ɔyɩ́ ánfɩtɔ,
    mlɩmóhogyi a, nkálɩ ɩbɔ́bwɛ nɛbláa mlɩ tɔ́á ɩdɛ mʋ́sʋ́ yɔ ɔsʋ́sʋ́ mboún mlóhogyi? <verse
      number="13" style="v"/>Ɔhaa mɔ́kʋ́dʋ́ yɔ́ ɔsʋ́sʋ́ ɩnʋ kɩ, nkɛ́tɩ Nyankpʋsa-Mʋ-Bi ámʋ́ʋ́
    olotsu ɩnʋ ba amʋ.</para>
  <para style="p">
    <verse number="14" style="v"/>“Alɩ ámʋ́ʋ́ Mose lɔ́pʋ kɔɔ́brɩ ɩwɔ síán oyísʋ́, tsú mʋ́ lɩ́ɩ́
      <char style="w">dimbísʋ́</char> ɩnʋ ámʋ a, alɩ kɛ́n ilehián ánɩ́ bɛ́da Nyankpʋsa-Mʋ-Bi
    ámʋ mántá oyísʋ́, tsú mʋ́ lɩ́ɩ́,<note caller="+" style="f"><char style="fr" closed="false"
        >3:14 </char><char style="ft" closed="false">Mʋ oyikpalíhɛsʋ sián ɩwɩ asʋ́n
        ɔdɛblɩ́.</char></note>
    <verse number="15" style="v"/>mɛ́nɩ ɔhagyíɔha ánɩ́ ɔlɔhɔ mʋ gyi obénya nkpa ánɩ́ ɩtamatá
    nɩ́. <verse number="16" style="v"/>Tsúfɛ́ dwɛ́ Bulu lɛ́hɩɛ dwɛ́ anyánkpʋ́sa. Mʋ́ sʋ ɔlɔpʋ mʋ
    Bi ɔkʋkʋ́nʋ́ ɔkʋlɛ pɛ́ ámʋ há, mɛ́nɩ ɔhagyíɔha ánɩ́ ɔlɔhɔ mʋ gyi omóowu, mboún obénya
    nkpa ánɩ́ ɩtamatá. <verse number="17" style="v"/>Bulu mɔ́pʋ mʋ Bi ámʋ sɩ́sɩ́ ɔyɩ́ ánfɩtɔ
    ɔbɛ́ɛ, ɔbá begyi ahá asʋ́n, ɔha ahá ɩpɔ́n, mboún ɔbɛ́ɛ, ɔbá bɔhɔ ahá nkpa.</para>
  <para style="p">
    <verse number="18" style="v"/>“Ɔhá ánɩ́ ɔlɔhɔ mʋ Bi ámʋ gyi lagyi asʋ. Ɔhá ánɩ́ ɔmɔhɔ mʋ Bi
    ámʋ gyi a, Bulu lahá mʋ ɩpɔ́n dodo, tsúfɛ́ ɔmɔhɔ mʋ Bi ɔkʋlɛ pɛ́ ámʋ gyi. <verse number="19"
      style="v"/>Alɩá ɔbɛ́ha ɩpɔ́n ámʋ gyí, wankɩ amʋ laba ɔyɩ́tɔ́, támɛ ahá bɔdwɛ oklún dʋn
    wankɩ amʋ, tsúfɛ́ lalahɛ abwɛpʋ́ bʋgyi. <verse number="20" style="v"/>Ɔhagyíɔha ánɩ́ ɔtɔbwɛ́
    lalahɛ tolú wankɩ amʋ. Ɔtamakpʋ́kpɛ́ mantáa mʋ́, tsúfɛ́ ɔdɛ ifú nya ánɩ́ mʋ bwɛhɛ́ bɛ́lɩn
    ɔwan. <verse number="21" style="v"/>Támɛ ɔhá ánɩ́ ɔtɔbwɛ́ yilé tɛhá wankɩ amʋ tɔwánkɩ́
    wʋ́lɩ́ mʋsʋ, mɛ́nɩ ahá bówun ánɩ́ Bulu apɛ́ ɔdɛbwɛ.”</para>
  <para style="s">Yesu Mʋa Asú Ɔbɔpʋ́ Yohane</para>
  <para style="p">
    <verse number="22" style="v"/>Ɩ́nɩ ɔma a, Yesu mʋa mʋ <char style="w">akasɩ́pʋ́</char> bɛdalɩ
    Yerusalem yɔ́ Yudea ɔmátɔ́. Betsiá ɩnʋ kpalobí, oletsiá bɔ ahá <char style="w">asú</char>.
      <verse number="23" style="v"/>Alɩ brɛ́ ámʋtɔ á, Yohane ɛ́ dɛ́ ahá asú bɔ Aenon nsáɩntɔ,
    mantáa Salim wúlu. Tsúfɛ́ ntsu dada nsɩnɛ́ ɩnʋ. Ahá betsiá yɔ́ mʋ wá, oletsiá bɔ́ amʋ́
    asú. <verse number="24" style="v"/>(Bʋmɔkʋ́nyá kɩ́tá Yohane tswɩ obu alɩ brɛ́ ámʋtɔ.)</para>
  <para style="p">
    <verse number="25" style="v"/>Ɩwɩgyʋráa ɩwɩ nwɛ́ɛngyí kʋ lɛba Yohane akasɩ́pʋ́ pʋ́ Yudayin ɔkʋ
    nsɩnɛ́. <verse number="26" style="v"/>Ɩnʋ Yohane akasɩ́pʋ́ bɔyɔ mʋ wá yɛ́bláa mʋ bɛɛ,
    “Osunápʋ́, yɛ́ɛ fakáɩ́n oyin ámʋ́ʋ́ fʋ́a mʋnyɔ mlɩlétsiá Yordan bʋnkpa ɔbɩn, fegyi mʋ ɩwɩ
    adánsɩɛ wankláán ámʋsʋ? Ɔdɛ ahá asú bɔ, ahá fɛ́ɛ́ bʋdɛ mʋ wá yɔ.”</para>
  <para style="p">
    <verse number="27" style="v"/>Yohane lɛ́lɛ mʋ́ ɔnɔ́ ɔbɛ́ɛ, “Ɔhaa mɛ́ɛtalɩ́ bwɛ́ tɔtɔ, nkɛ́tɩ
    Bulu lahá mʋ ɔkpa. <verse number="28" style="v"/>Mlɩ onutó mlɛ́talɩ́ gyi mɩ adánsɩɛ ánɩ́
    nɛbláa mlɩ mbɛ́ɛ, &lt;Megyí mɩ́gyí Kristo amʋ, támɛ Bulu lɔ́wa mɩ́ gya mʋ nkpá.&gt; ”
      <verse number="29" style="v"/>Ɩnʋ ɔlɛha amʋ́ yébi ɔbɛ́ɛ, “Ɔká otsiápʋ bʋ́ mʋ ka. Ɔká
    otsiápʋ amʋ mʋ nyawie ɛ́ tetsíá ɔká otsiákpá ɩnʋ, mɛ́nɩ ansɩ́ bégyi mʋ nɩ́ onú mʋ nyawie
    amʋ ɔmɛ. Alɩ kɛ́n ansɩ́ dɛ mɩ́ gyí séi nɩ́. <verse number="30" style="v"/>Mɩ́ atʋmabi bɛ́ta
    wíé mʋ klɛtɔ.”</para>
  <para style="s">Ɔhá Ánɩ́ Olotsu Ɔsʋ́sʋ́ Ba</para>
  <para style="p">
    <verse number="31" style="v"/>Ɔhá ámʋ́ʋ́ otsú ɔsʋ́sʋ́ ámʋ dʋn ɔhagyíɔha. Ɔhá ánɩ́ otsú
    ɔsʋlʋ́sʋ ɛ́ gyí ɔsʋlʋ́sʋ ɔha. Ɔsʋlʋ́sʋ asʋ́n ɔtɛblɩ́, támɛ ɔhá ánɩ́ otsú ɔsʋ́sʋ́ dʋn
    ɔhagyíɔha. <verse number="32" style="v"/>Otegyi tɔ́á alawun pʋ́ tɔ́á alanú ɩwɩ adánsɩɛ,
    ɔhaa tamahɔ mʋ asʋn blɩ́hɛ́. <verse number="33" style="v"/>Támɛ ɔhagyíɔha ánɩ́ ɔlɔhɔ mʋ asʋn
    blɩ́hɛ́sʋ gyi dɛ́ mʋ́sʋ́ si ánɩ́ Bulu asʋ́n igyi ɔnɔkwalɩ. <verse number="34" style="v"/>Ɔhá
    ámʋ́ʋ́ Bulu lɔ́wa ámʋ tɛlɛ́ Bulu asʋ́n blɩ́, tsúfɛ́ Bulu tɔpʋ́ Ɔŋɛ́ ámʋ bʋ́lá mʋtɔ. <verse
      number="35" style="v"/>Ɔsɩ́ ámʋ tɔdwɛ́ mʋ Bi ámʋ, alapʋ́ túmi fɛ́ɛ́ wá mʋ ɩbɩtɔ. <verse
      number="36" style="v"/>Ɔhagyíɔha ánɩ́ ɔlɔhɔ mʋ Bi ámʋ gyi bʋ nkpa ánɩ́ ɩtamatá.
    Ɔhagyíɔha ánɩ́ ɔmɔhɔ mʋ gyi má nkpa ánɩ́ ɩtamatá. Bulu ɩsʋbɩtɩ́ ɛ́ ɩdɩn mʋsʋ.</para>
  <chapter number="4" style="c"/>
  <para style="rem">Proofread 03-07-09</para>
  <para style="s">Yesu Mʋa Samariayintse Ɔkʋ</para>
  <para style="p">
    <verse number="1" style="v"/>
    <char style="w">Farisifɔ</char> bonu ánɩ́ Yesu dɛ́ abúopʋ nya, bɔ́ amʋ́ <char style="w"
      >asú</char> dʋn Yohane. <verse number="2" style="v"/>(Támɛ megyí Yesu onutó dɛ́ amʋ́ bɔ.
    Mʋ <char style="w">akasɩ́pʋ́</char> dɛ́ amʋ́ bɔ.) <verse number="3" style="v"/>Brɛ́á Yesu lɛ́bɩ
    ánɩ́ Farisifɔ ámʋ banú asʋ́n ánfɩ á, ɔlɛdalɩ Yudea ɔmátɔ́ yínkí yɔ́ Galilea ɔmátɔ́.
      <verse number="4" style="v"/>Támɛ lehián ánɩ́ ɔbɔ́tsʋn <char style="w">Samariafɔ</char>
    ɔsʋlʋ́sʋ.</para>
  <para style="p">
    <verse number="5" style="v"/>Yesu lóyówie Sikar ánɩ́ igyi Samaria wúlu kʋtɔ. Wúlu anfɩ bʋ
    mantáa ɔsʋlʋ́ʋ kʋá <char style="w">Yakob</char> lɔ́pʋhá mʋ bi <char style="w">Yosef</char>
    bɩ́mbɩ́ ámʋ. <verse number="6" style="v"/>Ɩnʋ́ Yakob ibún bʋ nɩ. Ɔkpa ámʋ bʋ ɩfɔ́. Mʋ́ sʋ
    Yesu lótsutsúa obowie ɩnʋ á, ɩlapíán mʋ. Mʋ́ sʋ oletsiá ibún ámʋ asɩ. Alɩ brɛ́ ámʋtɔ
    á, ɩlabwɛ́ fɛ́ ɔpawísʋ́.</para>
  <para style="p">
    <verse number="7" style="v"/>Ɩnʋ á, Samariayintse ɔkʋ lɛ́ba ntsu ɔsakpá. Yesu lɔ́kʋlɩ́ mʋ
    ɔbɛ́ɛ, “Nobwíí ɩpa, ha mɩ́ ntsu annu.” <verse number="8" style="v"/>Alɩ brɛ́ ámʋtɔ á, Yesu
    akasɩ́pʋ́ bɔyɔ́ wúlutɔ yɔ́hɔ atogyihɛ.</para>
  <para style="p">
    <verse number="9" style="v"/>Yudafɔ bʋtamapʋ́ ɩbɩ da Samariafɔ nwɛ núu ntsu. Mʋ́ sʋ ɔtsɩ ámʋ
    lɛ́fɩtɛ́ Yesu ɔbɛ́ɛ, “Yudayin fʋgyi, mɩ́ ɛ́ Samariayintse ngyi. Nkálɩ igyi sʋ́ fʋdɛ mɩ́ ntsu
    kʋlɩ́?”</para>
  <para style="p">
    <verse number="10" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Nɩ́ fʋyin Bulu atokiehɛ́ pʋ́ ɔhá
    ánɩ́ ɔdɛ fʋ́ ntsu kʋlɩ́ á, tɛkɩ fɔ́kʋlɩ́ mʋ, ɔbɛ́ha fʋ́ ntsu ánɩ́ ɩtɛhá nkpa.”</para>
  <para style="p">
    <verse number="11" style="v"/>Ɔtsɩ ámʋ lɛ́bláa mʋ ɔbɛ́ɛ, “Anɩ sɩ́, fʋmɛdɛ́ ɔfɛ́, ibún ánfɩtɔ
    ɛ́ bʋ oklú. Nkʋ́nʋ fénya ntsu ánɩ́ ɩtɛhá nkpa? <verse number="12" style="v"/>Fʋ́dʋn anɩ
    náin Yakob ánɩ́ olokwi ibún ánfɩ há anɩ, mʋa mʋ abí pʋ́ amʋ́ mbwɩ bonu ntsu
    mʋ́tɔ́?”</para>
  <para style="p">
    <verse number="13" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Ɔmɛwʋ́lɩ bɛ́lakɩ́tá ɔhagyíɔha ánɩ́
    otonu ibún ánfɩtɔ ntsu. <verse number="14" style="v"/>Támɛ ɔhagyíɔha ánɩ́ obónu ntsuá
    nɛ́ha mʋ a, ɔmɛwʋ́lɩ mɛ́ɛtrá kɩtá mʋ ɛkɛkɛɛkɛ. Ntsu ámʋ́ʋ́ nɛ́ha mʋ amʋ ɩbɛ́damlí ntsu
    ɔwɩ́kpa mʋtɔ ánɩ́ ɩbɛ́lɩn ha nkpa ánɩ́ ɩtamatá.”</para>
  <para style="p">
    <verse number="15" style="v"/>Ɔtsɩ ámʋ lɛ́bláa mʋ ɔbɛ́ɛ, “Anɩ sɩ́, ha mɩ́ ntsu ánfɩ kʋ, mɛ́nɩ
    ɔmɛwʋ́lɩ mɛ́ɛtrá kɩtá mɩ́, mmɛ́ɛtrá ba nfɩ ɛ́ bɛsa ntsu.”</para>
  <para style="p">
    <verse number="16" style="v"/>Yesu lɛ́bláa mʋ ɔbɛ́ɛ, “Yɛtɩ fʋ́ kúlu amlɩba.”</para>
  <para style="p">
    <verse number="17" style="v"/>Ɔtsɩ ámʋ lɛ́lɛ mʋ́ ɔnɔ́ ɔbɛ́ɛ, “Mma okúlu.”</para>
  <para style="p">Yesu lɛ́bláa mʋ ɔbɛ́ɛ, “Ɔnɔkwalɩ igyi fablɩ́ ánɩ́ fʋma okúlu. <verse
      number="18" style="v"/>Tsúfɛ́ fatsía akúlu tse nu kɩ. Mégyí fʋ́ kúlu gyí oyin ámʋ́ʋ́
    fʋ́a mʋnyɔ mlɩná séi ámʋ ɛ́. Fawá ɔnɔkwalɩ.”</para>
  <para style="p">
    <verse number="19" style="v"/>Mʋ́ʋ́ ɔtsɩ ámʋ lɛ́bláa mʋ ɔbɛ́ɛ, “Anɩ sɩ́, nawun ánɩ́ Bulu
    ɔnɔ́sʋ́ ɔtɔɩ́pʋ́ fʋgyi. <verse number="20" style="v"/>Anɩ anáin Samariafɔ bosúm Bulu ɩbʋ
    ánfɩsʋ, támɛ mlɩ Yudafɔ mʋ́ mlɩaa Yerusalem kóún lehián ánɩ́ ɔhagyíɔha obósum
    Bulu.”</para>
  <para style="p">
    <verse number="21" style="v"/>Yesu lɛ́bláa mʋ ɔbɛ́ɛ, “Ɔtsɩ, hɔ mɩ́ asʋ́n ánfɩsʋ gyi. Brɛ́ kʋ
    bɛ́ba ánɩ́ ahá bʋmɛ́ɛtrá súm Ɔsɩ́ ámʋ ɩbʋ ánfɩsʋ ntɛ́ɛ Yerusalem. <verse number="22"
      style="v"/>Mlɩ Samariafɔ mlɩméyín ɔhá ánɩ́ mlɩdésum. Anɩ Yudafɔ mʋ́ anɩyin ɔhá ánɩ́
    anɩdésum, tsúfɛ́ Yudafɔsʋ ɩna nkpahɔ́ɔ lɛba ɔyɩ́tɔ́. <verse number="23" style="v"/>Brɛ́ ɩbá,
    ɩlafʋn ta ánɩ́ Bulu asúmpʋ́ anɔkwalɩpʋ bósum Ɔsɩ́ ámʋ ɔŋɛ́tɔ́ pʋ́ ɔnɔkwalɩsʋ. Tsúfɛ́ ahá
    ánfɩ odu Ɔsɩ́ ámʋ dédunká ɔbɛ́ɛ bʋsúm mʋ nɩ. <verse number="24" style="v"/>Ɔŋɛ́ Bulu gyí.
    Mʋ́ sʋ ilehián ánɩ́ ahá ánɩ́ bʋtosúm mʋ bósum mʋ ɔŋɛ́tɔ́ pʋ́ ɔnɔkwalɩsʋ.”</para>
  <para style="p">
    <verse number="25" style="v"/>Ɔtsɩ ámʋ lɛ́bláa mʋ ɔbɛ́ɛ, “Nyin ánɩ́ Mesia<note caller="+"
      style="f"><char style="fr" closed="false">4:25 </char><char style="ft" closed="false">Griikifɔ
        tɛ́tɩ́ </char><char style="fq" closed="false">Mesia </char><char style="ft" closed="false"
        >bɛɛ Kristo.</char></note>, (ɔhá ámʋ́ʋ́ Bulu ladá mʋ ofúli amʋ) ɔbɛ́ba. Nɩ́ ɔbá á,
    ɔbɛ́lɛ asʋ́ngyíasʋ́n asɩ súná anɩ.”</para>
  <para style="p">
    <verse number="26" style="v"/>Mʋ́ʋ́ Yesu lɛ́bláa mʋ ɔbɛ́ɛ, “Mɩ́ ánfɩ ndɛ fʋ́ asʋ́n bláa anfɩ
    gyí Kristo amʋ nɩ.”</para>
  <para style="p">
    <verse number="27" style="v"/>Ɩnʋ akasɩ́pʋ́ amʋ bɛsankí tsú wúlutɔ ba bɔtʋ amʋ́. Ɩlɔwa amʋ́
    wánwan ánɩ́ bawun Yesu mʋa ɔtsɩ bʋlɩɩ́ bʋdɛtɔɩ́. Támɛ amʋ́tɔ́ ɔkʋkʋ mɛ́talɩ́ fɩtɛ́ ɔbɛ́ɛ,
    “Ntɔ fʋdedunká tsú mʋ wá, ntɛ́ɛ ntogyi sʋ́ fʋ́a ɔtsɩ ámʋ mlɩdɛ́tɔɩ́?”</para>
  <para style="p">
    <verse number="28" style="v"/>Ɔtsɩ ámʋ lési mʋ ɔlɔ́ yáɩ́ ɩnʋ, yínkí yɔ́ wúlutɔ yɛ́bláa
    ahá ɔbɛ́ɛ, <verse number="29" style="v"/>“Mlɩba amlɩbɛkɩ oyin ɔkʋá alabláa mɩ tɔ́á nabwɛ́ kɩ
    fɛ́ɛ́. Mlɩlahogyi mlɩaa, megyí Kristo amʋ nɩ?” <verse number="30" style="v"/>Mʋ́ sʋ ahá bɛdalɩ
    tsu wúlu amʋtɔ bɛkɩ Yesu.</para>
  <para style="p">
    <verse number="31" style="v"/>Alɩ brɛ́ ámʋtɔ á, mʋ akasɩ́pʋ́ ámʋ bʋdɛ mʋ kokóli bɛɛ, ogyíi
    atɔ́.</para>
  <para style="p">
    <verse number="32" style="v"/>Támɛ ɔlɛbláa amʋ́ ɔbɛ́ɛ, “Mbʋ tɔ́á négyi, mlɩméyín mʋ́ ɩwɩ
    kʋkʋʋkʋ.”</para>
  <para style="p">
    <verse number="33" style="v"/>Mʋ́ sʋ akasɩ́pʋ́ amʋ bɛfɩtɛ́ aba bɛɛ, “Ntɛ́ɛ ɔkʋ labɛha mʋ tɔkʋ
    alagyi?”</para>
  <para style="p">
    <verse number="34" style="v"/>Yesu lɛ́bláa amʋ́ ɔbɛ́ɛ, “Mɩ́ atogyihɛ gyí ánɩ́ nɔ́bwɛ tɔ́á
    ɔhá ámʋ́ʋ́ ɔlɔwa mɩ́ sɩ́sɩ́ ámʋ ɔbɛ́ɛ mbwɛ́ɛ, ammɔ mʋ́ ɔnɔ́. <verse number="35" style="v"
    />Yɛ́ɛ mlɩtɛblɩ́ mlɩaa, &lt;Tsra ana pɛ́ lasí ayó tɩ́nbɩ bɔ́fʋn?&gt; Támɛ ndɛ mlɩ bláa
    mbɛ́ɛ, mlɩtsu ansɩ́ kɩ adɔbʋ́ʋ amʋtɔ, ayó ámʋ ɩlablɩ fʋn tɩ́n. <verse number="36" style="v"
    />Bʋdɛ mʋ atɩ́npʋ akɔ ka dodo. Bʋdɛ mʋ́ tɩ́n yaɩ́ há nkpa ánɩ́ ɩtamatá. Mʋ́ sʋ ansɩ́ bégyi
    adupʋ́ mʋ́a atɩ́npʋ amʋ fɛ́ɛ́ ɛkɛwʋ́lɛ. <verse number="37" style="v"/>Mʋ́ sʋ ɔnɔkwalɩ igyi
    bʋtɛblɩ́ bɛɛ, &lt;Ɔkʋ todú, ɔkʋ ɛ́ tɛtɩn.&gt; <verse number="38" style="v"/>Nɔwa mlɩ mbɛ́ɛ
    mlɩyɛ́tɩn ayóá mlɩmɔ́yɔ mʋ́ odukpá. Aha bambá lɔ́yɔ mʋ́ ɩwɩ agyʋ́má, ɩlawá labi há
    mlɩ.”</para>
  <para style="p">
    <verse number="39" style="v"/>Samariafɔá bʋbʋ wúlu amʋtɔ tsɔtsɔɔtsɔ bɔhɔ Yesu gyi, adánsɩɛ
    ámʋ́ʋ́ ɔtsɩ ámʋ légyi suná amʋ́ ɔbɛ́ɛ, “Alabláa mɩ tógyítɔ́á nabwɛ́ mɩ́ nkpatɔ fɛ́ɛ́”
    ámʋ sʋ. <verse number="40" style="v"/>Ɩ́nɩ sʋ brɛ́á bɛba Yesu wá á, bokokóli mʋ bɛɛ, otsía
    amʋ́ wá. Yesu létsiá ɩnʋ nkenyɔ́.</para>
  <para style="p">
    <verse number="41" style="v"/>Yesu asʋn blɩ́hɛ́ sʋ Samariafɔ ámʋ tsɔtsɔɔtsɔ ɛ́ bɛlahɔ mʋ gyi.
      <verse number="42" style="v"/>Bɛbláa ɔtsɩ ámʋ bɛɛ, “Megyí fʋ́ asʋ́n ámʋ sʋ́ anɩlɛ́trá hɔ
    mʋ gyi ngya o. Anɩ onutó anɩlanú, anɩlawun ánɩ́ lɛ́lɛ́ oyin ánfɩ gyí ɔyɩ́tɔ́ Nkpa Ɔhɔ́pʋ
    amʋ nɩ.”</para>
  <para style="s">Ɔhandɛ Ɔkʋ Mʋ Bi Ɩlɔ Tsa</para>
  <para style="p">
    <verse number="43" style="v"/>Nkenyɔ́ ámʋ ɔma a, Yesu lɛ́natɩ́ yɔ́ Galilea ɔmátɔ́. <verse
      number="44" style="v"/>(Tsúfɛ́ mʋ onutó olowun blɩ́ ɔbɛ́ɛ, “Bʋtamabú Bulu ɔnɔ́sʋ́ ɔtɔɩ́pʋ́
    mʋ onutó ɔmátɔ́.”) <verse number="45" style="v"/>Brɛ́á olowie Galilea a, ɩnʋfɔ bɔhɔ mʋ atúu,
    tsúfɛ́ amʋ́ onutó bɔyɔ Yerusalem Yudafɔsʋ <char style="w">Katsʋn Nkɛ</char> ámʋ ogyíkpá.
    Mʋ́ sʋ bowun tɔ́á ɔlɔbwɛ ɩnʋ fɛ́ɛ́.</para>
  <para style="p">
    <verse number="46" style="v"/>Yesu lɛ́trá yinkí yɔ́ Galilea ɔmátɔ́, Kana wúlutɔ, ɔtɩ́nɛ́
    ámʋ́ʋ́ ɔlɛdamlí ntsu bwɛ́ ntá ámʋ. Ɔmá ɔhandɛ ɔkʋ tsie Kapernaum wúlutɔ. Ɔbʋ obi yinhɛ́
    ɔkʋá ɔda ɔdɛlɔ. <verse number="47" style="v"/>Brɛ́á ɔhandɛ amʋ lónu ánɩ́ Yesu latsú Yudea
    ba Galilea a, olegya mʋ ɔkpa yókokóli mʋ ɔbɛ́ɛ, mʋ bi yínhɛ́ lawú tá, ɔkplɩ́ɩ ba Kapernaum,
    ɔbɛtsa mʋ ɩlɔ ha mʋ. <verse number="48" style="v"/>Yesu lɛ́bláa mʋ ɔbɛ́ɛ, “Mʋ́ sʋ nɩ́
    mlɩmɔ́kʋ́wun osúna a, mlɩmɔ́ɔhɔ mɩ gyi ɛkɛkɛɛkɛ?”</para>
  <para style="p">
    <verse number="49" style="v"/>Ɔmá ɔhandɛ amʋ lɛ́bláa mʋ ɔbɛ́ɛ, “Owíé! Nɩ́ anɩ ayabi mɔwa ɔsa
    á, kebi ámʋ obówu.”</para>
  <para style="p">
    <verse number="50" style="v"/>Yesu lɛ́bláa mʋ ɔbɛ́ɛ, “Yɔ! Fʋ́ bí ámʋ obénya nkpa!”</para>
  <para style="p">Oyin ámʋ lɔ́hɔ asʋ́n ámʋ́ʋ́ Yesu lɛ́bláa mʋ amʋsʋ gyi, oleyinkí ɔyɔ́ wóyí.
      <verse number="51" style="v"/>Brɛ́á ɔyɔ́ á, mʋ asúmpʋ́ bɛba befia mʋ, bláa mʋ bɛɛ, “Fʋ́
    bí ámʋ lanyá nkpa.”</para>
  <para style="p">
    <verse number="52" style="v"/>Ɩnʋ ɔlɛfɩtɛ́ amʋ́ brɛ́á ɩwɩ lɔ́wa mʋ bi ámʋ ɔnlɩn. Bɛbláa mʋ
    bɛɛ, “Owísó ámʋ lési mʋ ígye ɔpa ɔdɔ-kʋlɛtɔ.” <verse number="53" style="v"/>Ɩnʋ á,
    ɔlɛkaɩ́n ánɩ́ alɩ brɛ́ ámʋtɔ kɛ́n Yesu lɛ́bláa mʋ ɔbɛ́ɛ, mʋ bi ámʋ obénya nkpa nɩ́. Ɩ́nɩ sʋ
    mʋa mʋ wóyítɔ́fɔ fɛ́ɛ́ bɔhɔ Yesu gyi.</para>
  <para style="p">
    <verse number="54" style="v"/>Ɩ́nɩ gyí osúna nyɔɔsɩá Yesu lɔ́bwɛ brɛ́á olotsu Yudea ba
    Galilea nɩ.</para>
  <chapter number="5" style="c"/>
  <para style="rem">Proofread 03-07-09</para>
  <para style="s">Tsukʋlɛ Osínpʋ Ɔkʋ Ɩlɔ Tsa</para>
  <para style="p">
    <verse number="1" style="v"/>Asʋ́n ánfɩ ɔma a, Yesu lɔ́dʋ yɔ́ Yerusalem <char style="w"
      >Yudafɔ</char> Bulusúm nkɛ kʋ ogyíkpá. <verse number="2" style="v"/>Bɔpwɛ buntíi wá wúlu
    amʋ. Bokwi ibún kʋ mantáa buntíi amʋ ɔkpa ɔnɔ́ kʋá bʋtɛtɩ́ mʋ́ Akúfa Ɔtsʋ́nkpa. Bʋtɛtɩ́
    ibún ámʋ Betesda <char style="w">Hebri</char> ɔblɩ́tɔ. Beyi mbu anu bómlí mʋ́. <verse
      number="3-4" style="v"/>Alɔpʋ tsɔtsɔɔtsɔ bʋbun ibún ámʋ asɩ mbu ánfɩtɔ. Amʋ́tɔ́ akʋ bʋgyi
    ansibi abwiepʋ́, abɔ pʋ́ tsukʋlɛ asínpʋ.<note caller="+" style="f"><char style="fr"
        closed="false">5:4 </char><char style="ft" closed="false">Mʋ́tɔ́ yée 4 bʋ nwʋlʋ́ dada amʋ
        akʋtɔ: </char><char style="fqa" closed="false">Ɩbʋ nʋ bʋ ɩnʋ á, Bulu-ɔbɔpʋ tobowulíi ntsu
        ámʋtɔ. Ɩ́nɩ sʋ bʋtsie ɩnʋ bʋgyo mʋ. Tsúfɛ́ nɩ́ ɔbá bowulíi mʋ́ á, fʋ́á fegyankpá
        wíé mʋ́tɔ́ á, fʋtenyá ɩlɔtsá.</char></note>
    <verse number="5" style="v"/>Oyin ɔkʋá alasin tsukʋlɛ nfí adʋasa-kwe (38) kɛ́kɛ́ da ɩnʋ.
      <verse number="6" style="v"/>Brɛ́á Yesu lówun mʋ a, olowun ánɩ́ alalɔ́, dɩ́ ɩnʋ wá ɔpá.
    Mʋ́ sʋ ɔlɛfɩtɛ́ mʋ ɔbɛ́ɛ, “Fʋdeklé fɛɛ ɩwɩ ɩwá fʋ́ ɔnlɩn?”<figure style="fig"
      desc="Jesus and Man at the Pool of Bethesda" file="WA03828b.tif" size="span" loc="JHN5:1-11"
      copy="Graham Wade, United Bible Societies, Nairobi" ref="Yohane 5:6">Yesu mʋa tsukʋlɛ osínpʋ
      amʋ nɩ.</figure></para>
  <para style="p">
    <verse number="7" style="v"/>Tsukʋlɛ osínpʋ amʋ lɛ́lɛ mʋ́ ɔnɔ́ ɔbɛ́ɛ, “Owíé, nɩ́ bowúli ntsu
    ámʋtɔ á, mma ɔhá ánɩ́ obótsu mɩ́ wá mʋ́tɔ́. Nótsutsúa ambɔbwɛ á, ɔkʋ lagyankpá wíé
    mʋ́tɔ́ dodo.”</para>
  <para style="p">
    <verse number="8" style="v"/>Yesu lɛ́bláa mʋ ɔbɛ́ɛ, “Kʋsʋ! Tsu fʋ́ ɔklan, afʋnatɩ!” <verse
      number="9" style="v"/>Ɩnʋnʋʋnʋ oyin ámʋ ɩwɩ lɔ́wa mʋ ɔnlɩn, ɔlɔkʋsʋ́ tsú mʋ ɔklan, wá natɩ́
    bɩ.</para>
  <para style="p">Alɩ ɛkɛ ámʋ igyi Yudafɔ <char style="w">Ɔkpʋ́nʋ́ Ɔdakɛ́</char>. <verse
      number="10" style="v"/>Mʋ́ sʋ Yudafɔ ahandɛ bɛka oyin ámʋ́ʋ́ Yesu latsá mʋ ɩlɔ ámʋ
    ansɩ́tɔ́, blɩ́ bɛɛ, “Ndɛ igyi Ɔkpʋ́nʋ́ Ɔdakɛ́. Anɩ mbla mɛha ɔkpa ánɩ́ fɔ́sʋrá fʋ́
    ɔklan.”</para>
  <para style="p">
    <verse number="11" style="v"/>Ɔlɛbláa amʋ́ ɔbɛ́ɛ, “Ɔhá ámʋ́ʋ́ ɔlɛtsa mɩ́ ɩlɔ ámʋ lɛ́bláa
    mɩ́ ɔbɛ́ɛ, &lt;Tsu fʋ́ ɔklan, afʋnatɩ.&gt; ”</para>
  <para style="p">
    <verse number="12" style="v"/>Mʋ́ sʋ bɛfɩtɛ́ mʋ bɛɛ, “Ma lɛ́bláa fʋ ɔbɛ́ɛ, fʋtsúu fʋ́ ɔklan
    afʋnatɩ?”</para>
  <para style="p">
    <verse number="13" style="v"/>Oyin ámʋ mɛ́bɩ ɔhá ánɩ́ ɔlɛtsa mʋ ɩlɔ, tsúfɛ́ ahá bʋhɩ́ɛ́
    bʋtsɔ ɩnʋ, Yesu lɔ́fwɩ wá amʋ́tɔ́.</para>
  <para style="p">
    <verse number="14" style="v"/>Ɔma a, Yesu lóyówun mʋ <char style="w">Bulu ɔtswɛ́kpa</char>
    ɩnʋ. Mʋ́ʋ́ ɔlɛbláa mʋ ɔbɛ́ɛ, “Yɛ́ɛ fawun ánɩ́ ɩwɩ lawá fʋ́ ɔnlɩn. Mátrá bwɛ lakpan, mɛ́nɩ
    mʋ́á ɩdʋn ɩ́nɩ mɛ́ɛba fʋsʋ.”</para>
  <para style="p">
    <verse number="15" style="v"/>Oyin ámʋ lɛ́yɛ́bláa Yudafɔ ahandɛ amʋ ɔbɛ́ɛ, Yesu lɛ́tsa mʋ ɩlɔ.
      <verse number="16" style="v"/>Ɩ́nɩá Yesu dɛ́ ntobí ánfɩ odu bwɛ ɔkpʋ́nʋ́ ɔdakɛ́ sʋ á,
    Yudafɔ ahandɛ amʋ bɔwa mʋ kpɛkpɛ́ɛ bɩ. <verse number="17" style="v"/>Támɛ Yesu lɛ́bláa amʋ́
    ɔbɛ́ɛ, “Mɩ́ Sɩ́ mɔ́kʋ́sí agyʋ́má yɔ. Mʋ́ sʋ mɩ́ ɛ́ mmɔkʋ́sí.”</para>
  <para style="p">
    <verse number="18" style="v"/>Mʋ asʋn blɩ́hɛ́ anfɩ sʋ á, Yudafɔ ahandɛ amʋ bekle ánɩ́ bɔ́mɔ mʋ
    ɔkpagyíɔkpasʋ. Tsúfɛ́ megyí ɔkpʋ́nʋ́ ɔdakɛ́ mbla ámʋ nkʋlɛ tʋ́ʋn sʋ, mboún ɔlɛblɩ́ ɔbɛ́ɛ,
    mʋ sɩ gyí Bulu, ilosuná ánɩ́ mʋa Bulunyɔ bʋgyi kɛ́kɛ́ɛ.</para>
  <para style="s">Bulu Tɛ́há Mʋ Bi Ámʋ Túmi</para>
  <para style="p">
    <verse number="19" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Ɔnɔkwalɩ ndɛ mlɩ bláa. Mɩ́ Bulu mʋ Bi
    ánfɩ onutó mmɛ́ɛtalɩ́ bwɛ́ tɔtɔ mɩ́ ɩwɩsʋ. Tɔ́á nowun ánɩ́ mɩ́ Sɩ́ dɛ́bwɛ á, mʋ́ ntɔbwɛ́.
      <verse number="20" style="v"/>Tsúfɛ́ mɩ́ Sɩ́ tɔdwɛ́ mɩ́, otosúná mɩ́ ɩtɔ́á mʋ onutó
    ɔdɛbwɛ fɛ́ɛ́. Inn! Ɩbɔ́wa mlɩ wánwan ánɩ́ obósuná mɩ́ mʋ́á ɩdʋn alɩ. <verse number="21"
      style="v"/>Alɩ ámʋ́ʋ́ mɩ́ Sɩ́ tɔkʋ́sʋá ahá tsú afúlitɔ, há amʋ́ nkpa ámʋ a, alɩ mɩ́ ɛ́
    ntɛhá ahá ánɩ́ ndeklé nkpa nɩ́. <verse number="22" style="v"/>Mɩ́ Sɩ́ tamagyi asʋ́n há
    ɩpɔ́n, támɛ alapʋ́ asʋ́ngyí fɛ́ɛ́ wá mɩ́ ɩbɩtɔ, <verse number="23" style="v"/>mɛ́nɩ
    ɔhagyíɔha obóbu mɩ́ fɛ́ alɩá otobú mɩ́ Sɩ́ ámʋ. Ɔhá ánɩ́ ɔtamabú mɩ́ tamabú mɩ́ Sɩ́
    ámʋ́ʋ́ ɔlɔpʋ mɩ́ sɩ́sɩ́ ámʋ ɛ́.</para>
  <para style="p">
    <verse number="24" style="v"/>“Ɔnɔkwalɩ ndɛ mlɩ bláa mbɛ́ɛ, ɔhagyíɔha ánɩ́ otonú mɩ́ asʋ́n,
    ɔtɔhɔ ɔhá ámʋ́ʋ́ ɔlɔwa mɩ́ sɩ́sɩ́ ámʋ gyi, bʋ nkpa ánɩ́ ɩtamatá. Bulu méegyi mʋ asʋ́n, há
    mʋ pɔ́n, tsúfɛ́ aladálɩ lowutɔ ba nkpatɔ dodo. <verse number="25" style="v"/>Ɔnɔkwalɩ ndɛ mlɩ
    bláa. Brɛ́ kʋ ɩbá. Brɛ́ ámʋ ɩlawúna fʋn ánɩ́ ahá ánɩ́ bʋgyi fɛ́ aha wuhɛ́<note caller="+"
      style="f"><char style="fr" closed="false">5:25 </char><char style="ft" closed="false">Ahá
        ánɩ́ bawú ɔŋɛ́tɔ́.</char></note> bónu Bulu mʋ Bi ámʋ ɔmɛ. Amʋ́á bonu mʋ́ bénya nkpa.
      <verse number="26" style="v"/>Tsúfɛ́ mɩ́ Sɩ́ bʋ́ʋ túmi, ɔtɛhá nkpa. Alɩ kɛ́n alahá mɩ́
    ánfɩ ngyi mʋ Bi ánfɩ túmi, ɔbɛ́ɛ nháa ahá nkpa nɩ́. <verse number="27" style="v"/>Alahá
    mɩ́ túmi ɔbɛ́ɛ, ngyíi ahá asʋ́n, tsúfɛ́ mɩ́gyí Nyankpʋsa-Mʋ-Bi ámʋ nɩ. <verse number="28"
      style="v"/>Asʋ́n ánfɩ ɩmáwa mlɩ wánwan. Brɛ́ kʋ ɩbá, afúli fɛ́ɛ́ bónu mɩ́ ɔmɛ, <verse
      number="29" style="v"/>kʋ́sʋ́. Amʋ́á bɔbwɛ yilé bɛ́lakʋ́sʋ́, nyá nkpa ánɩ́ ɩtamatá.
    Amʋ́á bɔbwɛ laláhɛ a, négyi amʋ́ asʋ́n, há amʋ́ ɩpɔ́n.”</para>
  <para style="p">
    <verse number="30" style="v"/>“Mmɛ́ɛtalɩ́ bwɛ́ tɔtɔɔtɔ mɩ́ ɩwɩsʋ. Asʋ́n ánɩ́ nonú tsú mɩ́ Sɩ́
    wá á, mʋ́ ntɔpʋ́gyí asʋ́n. Mʋ́ sʋ́ ntegyi asʋ́n ɔnɔkwalɩsʋ nɩ́. Tsúfɛ́ ntamabwɛ́ tɔ́á mɩ́
    onutó ndeklé, mboún tɔ́á ɔhá ámʋ́ʋ́ ɔlɔwa mɩ́ sɩ́sɩ́ ámʋ tekle.”</para>
  <para style="s">Yesu Ɩwɩ Adánsɩɛ Wankláán Agyípʋ́</para>
  <para style="p">
    <verse number="31" style="v"/>Yesu lɔ́yɔ mʋ́sʋ́ blɩ́ ɔbɛ́ɛ, “Nɩ́ mɩ́ onutó negyi mɩ́ ɩwɩ
    adánsɩɛ á, mlɩmɔ́ɔhɔ mʋ́ ánɩ́ ɔnɔkwalɩ igyi.<note caller="+" style="f"><char style="fr"
        closed="false">5:31 </char><char style="ft" closed="false">Mose mbla lósuná ánɩ́ ahá
        abanyɔ́ ogyí adánsɩɛ.</char></note>
    <verse number="32" style="v"/>Bulu ɛ́ tegyi mɩ́ ɩwɩ adánsɩɛ. Nyin ánɩ́ mɩ́ ɩwɩ adánsɩɛ
    ámʋ́ʋ́ odegyí amʋ igyi ɔnɔkwalɩ. <verse number="33" style="v"/>Mlɩlawá abí sɩ́sɩ́ Yohane.
    Alabláa mlɩ ɔnɔkwalɩ amʋ. <verse number="34" style="v"/>Mɩ́ mʋ́ á, mmehián anyánkpʋ́sa
    adánsɩɛ. Mboún ndɛ mlɩ asʋ́n ánfɩ bláa, mɛ́nɩ Bulu ɔbɔ́hɔ mlɩ nkpa. <verse number="35"
      style="v"/>Yohane asʋn blɩ́hɛ́ lɔbwɛ fɛ́ ɔkandɩ́ɛ ánɩ́ ɩdɛwankɩ́. Mʋ́ sʋ mlɩlótsulá gyi mʋ́
    ɔdwɛ kpalobí. <verse number="36" style="v"/>Mbʋ tɔ́á itegyi mɩ́ ɩwɩ adánsɩɛ, ɩdʋn Yohane klɛ́
    amʋ. Agyʋ́má ámʋ́ʋ́ mɩ́ Sɩ́ lawá ɔbɛ́ɛ mbwɛ́ɛ mɔ mʋ́ ɔnɔ́, ndɛ mʋ́ bwɛ ámʋ dɛ́ adánsɩɛ gyí
    ánɩ́ mʋlɔ́wa mɩ́ sɩ́sɩ́. <verse number="37" style="v"/>Mɩ́ Sɩ́ ámʋ́ʋ́ ɔlɔwa mɩ́ ámʋ onutó
    lagyi mɩ́ ɩwɩ adánsɩɛ. Mlɩmɔ́kʋ́nu mʋ ɔmɛ, mlɩmɔ́kʋ́wun mʋ ɛ́ kɩ. <verse number="38" style="v"
    />Mlɩmɔ́hɔ mʋ asʋ́n wá mlɩ klʋntɔ, tsúfɛ́ mlɩmɔ́hɔ mɩ́ ámʋ́ʋ́ ɔlɔwa sɩ́sɩ́ ámʋ gyi. <verse
      number="39" style="v"/>Mlɩkɩ́á mlénya nkpa ánɩ́ ɩtamatá tsú Bulu asʋn wanlɩ́nhɛ́ amʋtɔ.
    Mʋ́ sʋ́ mlɩ ansɩ́ lapɛ́, mlɩdɛ́ mʋ́ kasɩ́ nɩ́. Mɩ́ ɩwɩ adánsɩɛ Bulu asʋn wanlɩ́nhɛ́ amʋ
    idegyí. <verse number="40" style="v"/>Támɛ mlɩlakíná mɩ́ wá bá, mɛ́nɩ mlénya nkpa
    ámʋ.</para>
  <para style="p">
    <verse number="41" style="v"/>“Mmedédunká mbɛ́ɛ, ahá bʋkánfʋ mɩ́, <verse number="42"
      style="v"/>tsúfɛ́ nyin mlɩ dodo. Nyin ánɩ́ mlɩtamadwɛ́ Bulu tsú mlɩ klʋntɔ. <verse
      number="43" style="v"/>Naba mɩ́ Sɩ́ dátɔ́, mlɩmɔ́hɔ mɩ. Támɛ nɩ́ ɔha bambá ɔbá mʋ onutó
    ɩwɩsʋ á, mlɔ́hɔ mʋ. <verse number="44" style="v"/>Mlɩtekleá mlɛ́kanfʋ́ aba, támɛ mlɩtamabɔ́
    mbɔ́dɩ́ ánɩ́ Bulu ɔkʋlɛ pɛ́ ámʋ ɔkánfʋ mlɩ. Nkálɩ ɩbɔ́bwɛ mlɔ́hɔ mɩ gyi? <verse number="45"
      style="v"/>Mlɩmákɩ mlɩaa, nɛ́lɛ mlɩ ɩlá mɩ́ Sɩ́ ansɩ́tɔ́. Mose amʋ́ʋ́ mlɩ ansɩ́ ɩdɩn mʋsʋ
    mlɩaa ɔbɔ́hɔ mlɩ nkpa ámʋ mboún ɔbɛ́lɛ mlɩ ɩlá Bulu ansɩ́tɔ́ nɩ́. <verse number="46"
      style="v"/>Nɩ́ lɛ́lɛ́ mlɩlɔ́hɔ Mose asʋ́nsʋ́ gyi a, tɛkɩ mlɔ́hɔ mɩ́ asʋ́nsʋ́ gyi, tsúfɛ́ mɩ́
    ɩwɩ asʋ́n ɔlɔwanlɩ́n tswɩ. <verse number="47" style="v"/>Támɛ ɩ́nɩá mlɩmɔ́hɔ tɔ́á ɔlɔwanlɩ́n
    tswɩ́sʋ gyi a, nkálɩ ɩbɔ́bwɛ mlɔ́hɔ mɩ́ asʋn blɩ́hɛ́sʋ gyi?”</para>
  <chapter number="6" style="c"/>
  <para style="rem">Proofread 03-07-09</para>
  <para style="s">Ahá Mpɩ́m-nu Atogyihɛ Ha</para>
  <para style="r">(Mateo 14:13-21; Marko 6:30-44; Luka 9:10-17)</para>
  <para style="p">
    <verse number="1" style="v"/>Ɩ́nɩ ɔma a, Yesu mʋa mʋ <char style="w">akasɩ́pʋ́</char> bɛfa
    Galilea ɔpʋá bʋtɛtɩ́ mʋ́ Tiberia amʋ yɔ́ mʋ́ ɔbɩn. <verse number="2" style="v"/>Ɔdɔm betsiá
    buo mʋ, tsúfɛ́ ɔdɛ alɔpʋ tsa wánwansʋ. <verse number="3" style="v"/>Mʋa mʋ akasɩ́pʋ́ bɔdʋ yɔ́
    okúku kʋsʋ, yétsiá asɩ ɩnʋ. <verse number="4" style="v"/>(Alɩ brɛ́ ámʋtɔ á, Yudafɔ nkɛá
    bɔ́pʋgyi Israelfɔsʋ <char style="w">Katsʋn Nkɛ</char> ámʋ ɩlafʋn ta.) <verse number="5"
      style="v"/>Ɩnʋ Yesu lótsu ansɩ́ fʋ́á wun ánɩ́ ɔdɔm kpɔnkpɔɔnkpɔntɩ bɛbá mʋ wá. Mʋ́ʋ́
    ɔlɛfɩtɛ́ Filipo ɔbɛ́ɛ, “Nkʋ́nʋ́ abénya atogyihɛ hɔ ha ahá ánfɩ bégyi?” <verse number="6"
      style="v"/>(Yesu lɛ́blɩ́ asʋ́n ánfɩ pʋ́sɔ Filipo kɩ, tsúfɛ́ oyin tɔ́á ɔbɔ́bwɛ dodo.)</para>
  <para style="p">
    <verse number="7" style="v"/>Filipo lɛ́lɛ mʋ́ ɔnɔ́ ɔbɛ́ɛ, “Nɩ́ apʋ́ tsra kwe ɩkɔká hɔ atogyihɛ
    kʋ́ráá á, ɩmɔ́ɔfʋn ánɩ́ okugyíɔkʋ obénya kpalobí gyí!”</para>
  <para style="p">
    <verse number="8" style="v"/>Simon Petro mʋ pio Andrea, ogyi akasɩ́pʋ́ amʋtɔ ɔkʋlɛ lɛ́bláa Yesu
    ɔbɛ́ɛ, <verse number="9" style="v"/>“Oyimbi ɔkʋ dɛ́ bodobodo apín pútúpútú anu pʋ́ ntsutso
    iye bwáhɛ́ anyɔ. Támɛ ntɔ ɩ́nɩ bɔ́bwɛ ahá tsɔtsɔɔtsɔ ánfɩ?”</para>
  <para style="p">
    <verse number="10" style="v"/>Yesu lɛ́bláa mʋ akasɩ́pʋ́ amʋ ɔbɛ́ɛ, “Mlɩha amʋ́ abʋtsiatsia
    asɩ.” Ahá ámʋ fɛ́ɛ́ betsiá ɩfásʋ́. Ayin ánɩ́ bʋbʋ amʋ́tɔ́ bɔ́bwɛ fɛ́ mpɩ́m-nu (5,000).
      <verse number="11" style="v"/>Mʋ́ʋ́ Yesu lɔ́hɔ bodobodo amʋ, dá Bulu ɩpán, ɔlɛha beye mʋ́
    há ahá ámʋ́ʋ́ bʋtsie ɩnʋ ámʋ. Alɩ kɛ́n ɔlɔbwɛ ntsabi bʋáhɛ́ amʋ ɛ́ nɩ́. Amʋ́tɔ́ okugyíɔkʋ
    lénya alɩá odeklé. <verse number="12" style="v"/>Begyi mwɛ sian. Yesu lɛ́bláa akasɩ́pʋ́ amʋ
    ɔbɛ́ɛ, “Mlɩkʋla síanhɛ amʋ, mɛ́nɩ ɩmɔ́ɔbwɛ atɔ yintáhɛ́.” <verse number="13" style="v"
    />Lɛ́lɛ́, bɔtɔsɩ́ síanhɛ amʋ́ʋ́ benya tsú bodobodo anu ámʋtɔ ámʋ. Ɩlɔbʋlá alakpá dúanyɔ
    kɛ́kɛ́.</para>
  <para style="p">
    <verse number="14" style="v"/>Ahá ámʋ bowun osúna anfɩ Yesu labwɛ́ ánfɩ. Mʋ́ sʋ bɛblɩ́ bɛɛ,
    “Lɛ́lɛ́, oyin ánfɩ gyí Bulu ɔnɔ́sʋ́ ɔtɔɩ́pʋ́ amʋ́ʋ́ bɔwanlɩ́n mʋ ɩwɩ asʋ́n wá Bulu asʋ́ntɔ́
    bɛɛ, ɔbɛ́ba ɔyɩ́tɔ́ ámʋ nɩ́.” <verse number="15" style="v"/>Yesu lówun ánɩ́ ahá ámʋ babwɛ́
    agywɩɩn bɛɛ, bɛ́ba bɛkɩtá mʋ ɔwʋnlɩ́ntɔ́ yáɩ́ mʋ iwíe. Mʋ́ sʋ mʋ nkʋlɛ ɔlɛladʋ́ yɔ́ nkpá sí
    amʋ́.</para>
  <para style="s">Ɔpʋsʋ Natɩ́</para>
  <para style="r">(Mateo 14:22-33; Marko 6:45-52)</para>
  <para style="p">
    <verse number="16" style="v"/>Brɛ́á owí lɔpɔn a, Yesu akasɩ́pʋ́ bɛkplɩ́ ba Galilea ɔpʋ ɔnɔ́.
      <verse number="17" style="v"/>Owí latá, támɛ Yesu mɔ́kʋ́yínkí bɔtʋ amʋ́. Mʋ́ sʋ bɔdʋ
    wíé ɔklʋntɔ, bʋdɛfa bɔyɔ́ Kapernaum. <verse number="18" style="v"/>Afú kpɔnkpɔntɩ kʋ lɛ́ba
    ɩdɛtsʋ́ʋn, ɔpʋ amʋ lɔ́wa dabɩ. <verse number="19" style="v"/>Alɩ brɛ́ ámʋtɔ á, akasɩ́pʋ́ amʋ
    baplá ɔklʋn amʋ yɔ́ fɛ́ máɩlɩ asa ntɛ́ɛ ana. Ɩnʋ bowun ánɩ́ Yesu ná ɔpʋ amʋsʋ ɔbá amʋ́ wá.
    Mʋ́ sʋ ifú lɛkɩtá amʋ́. <verse number="20" style="v"/>Támɛ Yesu lɛ́bláa amʋ́ ɔbɛ́ɛ, “Mɩ́
    nɩ́, mlɩmánya ifú!” <verse number="21" style="v"/>Ɩnʋ botsu mʋ wá ɔklʋn amʋtɔ ansigyísʋ́.
    Ilotsutsúa ɩwankɩ amʋ́ á, ɔklʋn amʋ lawíé otsubúnɔ, ɔtɩ́nɛ́ amʋ́ʋ́ bɔyɔ́ ámʋ.</para>
  <para style="s">Yesu Dunká</para>
  <para style="p">
    <verse number="22" style="v"/>Ɔyɩ́ kɛhɛ a, ɔdɔm amʋ́ʋ́ besi bʋbʋ ɔpʋ amʋ ɔbɩn ɩnʋ ámʋ bowun
    ánɩ́ ɔklʋn kʋkʋ ɩtráa mɛlɩ́ɩ́ ɩnʋ. Mʋ́á tɛkɩ ɩlɩɩ́ ɩnʋtɔ akasɩ́pʋ́ amʋ bowie nátɩ́ nɩ́.
    Bowun ánɩ́ Yesu mówie mʋ́tɔ́ asa bɛnatɩ́. <verse number="23" style="v"/>Mʋ́ ɔma a, nklʋn akʋ
    lótsu Tiberia wúlutɔ bɛlɩɩ́ mantáa ɔtɩ́nɛ́ ámʋ́ʋ́ begyi bodobodo amʋ́ʋ́ Yesu lɛ́da Bulu
    ɩpán pʋ́há amʋ́ ámʋ. <verse number="24" style="v"/>Ɔdɔm amʋ bowun ánɩ́ Yesu lanátɩ́ ɩnʋ, mʋ
    akasɩ́pʋ́ amʋ ɛ́ bʋma ɩnʋ. Mʋ́ sʋ bɔdʋ wíé nklʋn amʋtɔ yɔ́ Kapernaum, bʋdɛ Yesu dunká.</para>
  <para style="s">Bodobodoá Ɩtɛhá Nkpa</para>
  <para style="p">
    <verse number="25" style="v"/>Brɛ́á ɔdɔm amʋ boyówun Yesu ntsu ɔbɩn ɩnʋ á, bɛfɩtɛ́ mʋ bɛɛ,
    “Osunápʋ́, brɛ́ mɔmʋ fobowie nfɩ?”</para>
  <para style="p">
    <verse number="26" style="v"/>Yesu lɛ́bláa amʋ́ ɔbɛ́ɛ, “Ɔnɔkwalɩ ndɛ mlɩ bláa. Megyí osúna
    amʋ́ʋ́ ndɛbwɛ mlɩdéwúun amʋ sʋ mlɩgyá mɩ́ ɔkpa. Mboún bodobodo amʋ́ʋ́ nɛha mlɩ, mlɩlégyí
    mwɛ ámʋ sʋ. <verse number="27" style="v"/>Mlɩmáwun ipian atogyihɛ ánɩ́ iteyíntá sʋ. Mboún
    mlɩwun ipian mʋ́á ibétsiá yɔ́, ɩbɛ́ha nkpa ánɩ́ ɩtamatá, ánɩ́ mɩ́, Nyankpʋsa-Mʋ-Bi ánfɩ
    nɛ́ha mlɩ sʋ. Tsúfɛ́ mɩ́ mɩ́ Sɩ́ Bulu lahɩɛ nsʋ ánɩ́ mbʋ ɔkpa há mʋ́.”</para>
  <para style="p">
    <verse number="28" style="v"/>Bɛfɩtɛ́ Yesu bɛɛ, “Gyʋma mɔmʋ abwɛ́ɛ isuna ánɩ́ anɩdɛ́ tɔ́á Bulu
    tekle bwɛ?”</para>
  <para style="p">
    <verse number="29" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Tɔ́á Bulu déklé ɔbɛ́ɛ mlɩbwɛ́ɛ
    gyí, mlɩhɔ mɩ́ ánfɩ ɔlɔwa sɩ́sɩ́ ánfɩ gyi.”</para>
  <para style="p">
    <verse number="30" style="v"/>Ɩnʋ bɛfɩtɛ́ Yesu bɛɛ, “Osúna mɔmʋ fɔ́bwɛ abówun, mɛ́nɩ abɔ́hɔ fʋ
    gyi? Ntɔ fɔ́bwɛ? <verse number="31" style="v"/>Anɩ anáin begyi <char style="w">mana</char>
    dimbí ámʋsʋ. Bɔwanlɩ́n mʋ́ wá Bulu asʋ́n ámʋtɔ bɛɛ, &lt;Mose lɛ́ha amʋ́ atɔ́á ilotsu
    ɔsʋ́sʋ́ bá begyi.&gt; ”</para>
  <para style="p">
    <verse number="32" style="v"/>Mʋ́ʋ́ Yesu lɛ́bláa amʋ́ ɔbɛ́ɛ, “Ɔnɔkwalɩ ndɛ mlɩ bláa. Megyí
    Mose lɛ́ha mlɩ atogyihɛ amʋ tsú ɔsʋ́sʋ́. Mɩ́ Sɩ́ lɛ́ha mlɩ bodobodo onutónutó ámʋ tsú
    ɔsʋ́sʋ́. <verse number="33" style="v"/>Tsúfɛ́ bodobodo ánɩ́ Bulu tɛhá gyí mɩ́ ánfɩ natsú
    ɔsʋ́sʋ́ bá, nɛbá bɛha ɔyɩ́tɔ́ ahá nkpa ánfɩ.”</para>
  <para style="p">
    <verse number="34" style="v"/>Ahá ámʋ bɛbláa mʋ bɛɛ, “Owíé, tsia ha anɩ bodobodo anfɩ
    brégyíbrɛ́, tsú séi pʋ́ya.”</para>
  <para style="p">
    <verse number="35" style="v"/>Yesu lɛ́bláa amʋ́ ɔbɛ́ɛ, “Mɩ́gyí bodobodo amʋ́ʋ́ ɩtɛhá nkpa
    ámʋ nɩ. Akʋ́n mɛ́ɛkɩtá ɔhá ánɩ́ ɔlɛba mɩ́ wá ɛkɛkɛɛkɛ. Ɔmɛwʋ́lɩ mɛ́ɛkɩtá ɔhá ánɩ́ ɔlɔhɔ
    mɩ gyi ɛ́ ɛkɛkɛɛkɛ. <verse number="36" style="v"/>Fɛ́ alɩá nɛbláa mlɩ á, mlɩlawun mɩ, támɛ
    mlɩmɔ́kʋ́hɔ mɩ gyi bɔfʋn séi. <verse number="37" style="v"/>Ɔhagyíɔha ánɩ́ Ɔsɩ́ ámʋ lɛ́ha
    mɩ́ ɔbɛ́ba mɩ́ wá. Mméegya ɔhagyíɔha ánɩ́ ɔlɛba mɩ́ wá. <verse number="38" style="v"
    />Tsúfɛ́ mmotsu ɔsʋ́sʋ́ ba mbɛ́ɛ, nɛbá bɔbwɛ tɔ́á ndeklé. Mboún tɔ́á ɔhá ámʋ́ʋ́ ɔlɔwa
    mɩ́ sɩ́sɩ́ ámʋ déklé ɔbwɛkpá nɛba. <verse number="39" style="v"/>Tɔ́á ɔhá ámʋ́ʋ́ ɔlɔwa
    mɩ́ sɩ́sɩ́ ámʋ déklé gyí, ahá ámʋ́ʋ́ ɔlɔpʋhá mɩ́ ámʋtɔ ɔkʋkʋ mádalɩ mɩ́ ɩbɩ. Mboún
    nkʋ́sʋa amʋ́ fɛ́ɛ́ tsu afúlitɔ ɛkɛ tráhɛ amʋ. <verse number="40" style="v"/>Tɔ́á mɩ́ Sɩ́ ámʋ
    tekle gyí, ɔhagyíɔha ánɩ́ olowun mɩ́, mʋ Bi ánfɩ, hɔ mɩ gyi obénya nkpa ánɩ́ ɩtamatá.
    Nɔ́kʋsʋ́a mʋ tsú afúlitɔ ɛkɛ tráhɛ amʋ.”</para>
  <para style="p">
    <verse number="41-42" style="v"/>Ɩ́nɩá Yesu lɛ́blɩ́ ɔbɛ́ɛ, “Mɩ́gyí bodobodo amʋ́ʋ́ notsu
    ɔsʋ́sʋ́ ba amʋ nɩ” sʋ á, Yudafɔ ámʋ bɔwa mʋ wuntí bɩ. Bɛɛ, “Megyí <char style="w"
      >Yosef</char> mʋ bi Yesu amʋ nɩ? Anɩméyín mʋ sɩ mʋa mʋ yin? Ɔkpa mɔmʋ sʋ́ ɔdɛblɩ́ ɔbɛ́ɛ,
    &lt;Ɔsʋ́sʋ́ notsu nɛba?&gt; ”</para>
  <para style="p">
    <verse number="43" style="v"/>Yesu lɛ́bláa amʋ́ ɔbɛ́ɛ, “Mlɩsi wuntí mlɩ wʋlɛwʋlɛ. <verse
      number="44" style="v"/>Ɔhaa mɛ́ɛtalɩ́ ba mɩ́ wá, nkɛ́tɩ mɩ́ Sɩ́ ámʋ́ʋ́ ɔlɔwa mɩ́ sɩ́sɩ́ ámʋ
    lakpá mʋ ba mɩ. Mɩ́ ɛ́ nɔ́kʋsʋ́a mʋ tsú afúlitɔ ɛkɛ tráhɛ amʋ. <verse number="45" style="v"
    />Bulu ɔnɔ́sʋ́ atɔɩ́pʋ́ amʋtɔ ɔkʋ lɔ́wanlɩ́n tswɩ ɔbɛ́ɛ, &lt;Bulu obósuná ahá fɛ́ɛ́ atɔ́.&gt;
    Ɔhagyíɔha ánɩ́ alanú mɩ́ Sɩ́ asʋ́n, kásɩ́ mʋ́ tsú mʋ wá tɛba mɩ́ wá. <verse number="46"
      style="v"/>Ɔhaa mɔ́kʋ́wun Ɔsɩ́ ámʋ kɩ. Mɩ́ ánfɩ notsu Bulu wá bá anfɩ nkʋlɛ láwun mʋ kɩ.
      <verse number="47" style="v"/>Ɔnɔkwalɩ ndɛ mlɩ bláa. Ɔhagyíɔha ánɩ́ ɔlɔhɔ mɩ gyi bʋ nkpa
    ánɩ́ ɩtamatá. <verse number="48" style="v"/>Mɩ́gyí bodobodoá ɩtɛhá nkpa nɩ́. <verse
      number="49" style="v"/>Ɩ́nɩá mlɩ anáin begyi mana <char style="w">dimbísʋ́</char> óó á,
    amʋ́ fɛ́ɛ́ bowu. <verse number="50" style="v"/>Támɛ bodobodo anfɩ gyí mʋ́a ɩlatsú ɔsʋ́sʋ́
    bá, mɛ́nɩ ɔhagyíɔha ánɩ́ obégyi mʋ́ móowu nɩ́. <verse number="51" style="v"/>Mɩ́gyí
    bodobodo amʋ́ʋ́ ntɛhá nkpa, natsú ɔsʋ́sʋ́ ba amʋ nɩ. Ɔhagyíɔha ánɩ́ ogyi bodobodo anfɩ
    obétsiá nkpa, omóowu ɛkɛkɛɛkɛ. Mɩ́ ɔyʋlʋ́ʋ gyí bodobodo amʋ. Mʋ́ nési há, mɛ́nɩ ɔyɩ́tɔ́fɔ
    bénya nkpa nɩ́.”</para>
  <para style="p">
    <verse number="52" style="v"/>Ɩnʋ Yudafɔ ámʋ benya asʋ́n anfɩ́ Yesu lablɩ́ ánfɩ ɩwɩ ɔblɔ́.
    Amʋ́ wʋlɛwʋlɛ begyi aba nwɛ́ɛn bɛɛ, “Nkálɩ oyin ánfɩ ɔbɛ́talɩ́ pʋ́ mʋ ɔyʋlʋ́ʋ há anɩ ɔbɛ́ɛ
    agyíi?”</para>
  <para style="p">
    <verse number="53" style="v"/>Yesu lɛ́bláa amʋ́ ɔbɛ́ɛ, “Ɔnɔkwalɩ ndɛ mlɩ bláa. Nɩ́ mlɩmégyi
    mɩ́, Nyankpʋsa-Mʋ-Bi ánfɩ ɔyʋlʋ́ʋ, nu mɩ́ obugya a, mlɩmá nkpa ánɩ́ ɩtamatá kʋkʋʋkʋ mlɩtɔ.
      <verse number="54" style="v"/>Ɔhá ánɩ́ olegyi mɩ́ ɔyʋlʋ́ʋ, nu mɩ́ obugya bʋ nkpa ánɩ́
    ɩtamatá. Nɔ́kʋsʋ́a mʋ tsú afúlitɔ ɛkɛ tráhɛ amʋ. <verse number="55" style="v"/>Tsúfɛ́ mɩ́
    ɔyʋlʋ́ʋ igyi atogyihɛ onutó, mɩ́ obugya ɛ́ igyi atonuhɛ onutó. <verse number="56" style="v"
    />Ɔhá ánɩ́ ogyi mɩ́ ɔyʋlʋ́ʋ, nu mɩ́ obugya tsie mɩtɔ, mɩ́ ɛ́ ntsie mʋtɔ. <verse number="57"
      style="v"/>Mɩ́ Sɩ́ Ɔkɩankpapʋ amʋ lɔ́wa mɩ́ sɩ́sɩ́. Mʋ sʋ́ mbʋ nkpa. Mʋ́ sʋ fʋ́á fegyi mɩ a,
    mɩ́ sʋ fʋ́ ɛ́ fʋbʋ nkpa. <verse number="58" style="v"/>Mɩ́gyí bodobodo onutóá notsu ɔsʋ́sʋ́
    ba nɩ. Mlɩ anáin begyi mána, támɛ bowu. Ɔhá ánɩ́ ogyi bodobodo anfɩ mʋ́ obétsiá nkpa
    ánɩ́ ɩtamatá.”</para>
  <para style="p">
    <verse number="59" style="v"/>Yesu lɛ́blɩ́ asʋ́n ánfɩ brɛ́á ɔdɛ atɔ́ suná Kapernaum, Yudafɔ
      <char style="w">ofíakpa</char>.</para>
  <para style="s">Nkpa Ánɩ́ Ɩtamatá Asʋ́n</para>
  <para style="p">
    <verse number="60" style="v"/>Yesu abúopʋ tsɔtsɔɔtsɔ ámʋtɔ akʋ bonu asʋ́n ánfɩ á, bɛblɩ́
    bɛɛ, “Atosunáhɛ́ ánfɩ mʋ́ bʋ ɔnlɩn o! Ma ɔbɛ́talɩ́ hɔ mʋ́?”</para>
  <para style="p">
    <verse number="61" style="v"/>Yesu lówun ánɩ́ mʋ abúopʋ amʋtɔ akʋ bʋdɛ wunti ánɩ́ alablɩ́
    alɩ sʋ á, ɔlɛfɩtɛ́ amʋ́ ɔbɛ́ɛ, “Asʋ́n ánfɩ ɩlahan mlɩ? <verse number="62" style="v"/>Mʋ́mʋ́
    nɩ́ mlowun Nyankpʋsa-Mʋ-Bi ámʋ ɔyɔ́ ɔtɩ́nɛ́á olotsu ba mɛ, nkálɩ mlɔ́bwɛ? <verse number="63"
      style="v"/>Bulu Ɔŋɛ́ ámʋ tɛ́há nkpa. Nyankpʋsa ɔwʋnlɩ́n mʋ́ á, kpaalɩ ígyi. Asʋ́n ánfɩ
    ndɛ mlɩ bláa anfɩ itsú Ɔŋɛ́ ámʋ́ʋ́ ɔtɛhá nkpa ámʋ wá, <verse number="64" style="v"/>támɛ
    mlɩtɔ akʋ bʋmɔhɔ mʋ́sʋ́ gyi.” Yesu lówun amʋ́á bʋmɔhɔ mʋ́sʋ́ gyi pʋ́ ɔhá ánɩ́ ɔbɛ́lɛ mʋ há
    yáɩ́ dodoodo. <verse number="65" style="v"/>Ɔlɛtrá bláa amʋ́ ɔbɛ́ɛ, “Ɩ́nɩ sʋ́ nɛbláa mlɩ
    mbɛ́ɛ, ɔhaa mɛ́ɛtalɩ́ ba mɩ́ wá, nkɛ́tɩ mɩ́ Sɩ́ lakpá mʋ ba mɩ” nɩ́.</para>
  <para style="p">
    <verse number="66" style="v"/>Tsú ɛkɛ ámʋ a, Yesu abúopʋ amʋ tsɔtsɔɔtsɔ beyinkí mʋ ɔma,
    bʋmɛtrá buo mʋ. <verse number="67" style="v"/>Mʋ́ sʋ Yesu lɛ́fɩtɛ́ mʋ akasɩ́pʋ́ dúanyɔ ámʋ
    ɔbɛ́ɛ, “Mlɩ ɛ́ mlɩdékléá mléyinkí mɩ́ ɔma lóó?”</para>
  <para style="p">
    <verse number="68" style="v"/>Simon Petro lɛ́bláa mʋ ɔbɛ́ɛ, “Owíé, ma wá abɔ́yɔ? Fʋ́ wá
    asʋ́n ánɩ́ ɩtɛhá nkpá ánɩ́ ɩtamatá bʋ. <verse number="69" style="v"/>Anɩlahogyi, anɩlabɩ́
    ánɩ́ fʋ́gyí Ɔha Wankɩ́hɛ́ amʋ́ʋ́ fotsú Bulu wá ámʋ nɩ.”</para>
  <para style="p">
    <verse number="70" style="v"/>Ɩnʋ Yesu lɛ́bláa amʋ́ ɔbɛ́ɛ, “Mlɩ ahá dúanyɔ nɛlɛ, támɛ mlɩtɔ
    ɔkʋ gyí ɔbʋnsám!” <verse number="71" style="v"/>(Simon Iskariot mʋ bi Yuda ɔdɛ á. Tsúfɛ́
    ogyi akasɩ́pʋ́ dúanyɔ ámʋtɔ ɔkʋlɛ. Mʋ ɔbɛ́lɛ mʋ há nɩ́.)</para>
  <chapter number="7" style="c"/>
  <para style="rem">Proofread 03-07-09</para>
  <para style="s">Yesu Mʋa Mʋ Apio Yinhɛ́</para>
  <para style="p">
    <verse number="1" style="v"/>Mʋ́ ɔma a, Yesu létsiá kí Galilea ɔmátɔ́. Omekleá ɔbɔ́yɔ Yudea
    ɔmátɔ́, tsúfɛ́ Yudafɔ ahandɛ amʋ bʋdɛ mʋ tɛ́ɛ abʋmɔ mʋ. <verse number="2" style="v"/>Támɛ
    Yudafɔ <char style="w">Kantankpatɔtsiá Nkegyí</char> lafʋn. <verse number="3" style="v"/>Mʋ́
    sʋ mʋ apio yinhɛ́ bɛbláa mʋ bɛɛ, “Natɩ yɔ Yudea nkɛ ámʋ ogyíkpá, mɛ́nɩ fʋ́ abúopʋ amʋ́ʋ́
    bʋbʋ ɩnʋ ámʋ ɛ́ bówun ofúla ánɩ́ fʋdɛbwɛ. <verse number="4" style="v"/>Ɔhá ánɩ́ odekléá
    ahá bʋbɩ́ɩ mʋ gyumagyihɛ tamaŋáín ɩwɩ. Ɩ́nɩá fʋ́dɛ ntobíá igyi alɩ bwɛ á, wuna lɛ mʋ́
    suna, ɔyɩ́ fɛ́ɛ́ abʋwun.” <verse number="5" style="v"/>(Mʋ apíó ámʋ kʋ́ráá bʋmɔhɔ mʋ gyi.
    Mʋ́ sʋ bɛbláa mʋ alɩ nɩ́.)</para>
  <para style="p">
    <verse number="6" style="v"/>Ɩ́nɩ sʋ Yesu lɛ́bláa amʋ́ ɔbɛ́ɛ, “Brɛ́á nɔ́yɔ ɩnʋ mɔkʋ́nyá fʋn.
    Mlɩ mʋ́ mlɛ́talɩ́ yɔ́ ɩnʋ brégyíbrɛ́. <verse number="7" style="v"/>Ɔyɩ́tɔ́fɔ bʋmɛ́ɛtalɩ́ lú
    mlɩ, támɛ mɩ́ mʋ́ bʋdɛ mɩ́ lu, tsúfɛ́ ndɛ amʋ́ ɩlá lɛ. <verse number="8" style="v"/>Mlɩyɔ nkɛ
    ámʋtɔ. Mɩ́ mʋ́ mmɔkʋ́nyá yɔ́, tsúfɛ́ mɩ́ brɛ́ mɔkʋ́fʋn.” <verse number="9" style="v"/>Yesu
    lɛ́blɩ́ asʋ́n ánfɩ tá á, olesi tsiá Galilea ɔmátɔ́.</para>
  <para style="s">Yesu Kantankpatɔtsiá Nkɛ Ámʋ Ogyíkpá Yɔ</para>
  <para style="p">
    <verse number="10" style="v"/>Támɛ brɛ́á Yesu apíó ámʋ bɛnatɩ́ yɔ́ nkɛ ámʋ ogyíkpá a, mʋ
    ɛ́ oleŋaín ɩwɩ yɔ́ ɩnʋ. <verse number="11" style="v"/>Yudafɔ ahandɛ amʋ bodunká mʋ nkɛ ámʋ
    ogyíkpá, bʋdɛ ahá fɩtɛ́ bɛɛ, “Oyin ámʋ mɛ?”</para>
  <para style="p">
    <verse number="12" style="v"/>Ɔdɔm amʋ bɛblɩ́ asʋ́n tsɔtsɔɔtsɔ nklobítɔ tsú Yesu ɩwɩ. Akʋ bɛɛ,
    “Ɔha wankláán ogyi.” Akʋ ɛ́ bɛɛ, “Ɛkɛkɛɛkɛ, ɔdɛ ahá mlɛ́.” <verse number="13" style="v"
    />Támɛ amʋ́tɔ́ ɔhaa mɛ́talɩ́ blɩ́ mʋ ɩwɩ asʋ́n kʋ́klʋ́ ahá abʋnu, tsúfɛ́ bʋdɛ Yudafɔ ahandɛ
    amʋ ifú nya.</para>
  <para style="p">
    <verse number="14" style="v"/>Brɛ́á bowie nkɛ ámʋ nsɩnɛ́ á, Yesu lɔ́dʋ wíé <char style="w"
      >Bulu ɔtswɛ́kpa</char> wunsɩnɛ́sʋ́ ɩnʋ yéfi atɔ́ suná asɩ. <verse number="15" style="v"/>Mʋ
    atosunáhɛ́ lobwie Yudafɔ ahandɛ amʋ ɔnɔ́. Mʋ́ sʋ bɛfɩtɛ́ aba bɛɛ, “Oyin ánfɩ mɔ́kʋ́kásɩ́
    ɔwʋlʋ́ yɔ́ nkpá. Nkálɩ ɩlɔbwɛ asa ɔlɛbɩ ɔwʋlʋ́ alɩ?”</para>
  <para style="p">
    <verse number="16" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Megyí mɩ́ wá atosunáhɛ́ anfɩ itsú.
    Itsú Bulu wá. Mʋlɔ́wa mɩ́ sɩ́sɩ́. <verse number="17" style="v"/>Nɩ́ ɔkʋ dékléá ɔbɔ́bwɛ Bulu
    apɛ́ á, obówun nɩ́ atosunáhɛ́ anfɩ itsú mɩ́ wá ntɛ́ɛ Bulu wá. <verse number="18" style="v"
    />Ɔhá ánɩ́ ɔdɛ mʋ onutó asʋ́n blɩ́ dɛ́ mʋ numnyam dunká. Támɛ nɩ́ ɔkʋ todúnká numnyam há
    ɔhá ánɩ́ ɔlɔwa mʋ sɩ́sɩ́ á, ɔnɔkwalɩpʋ ɔhá ámʋ gyí. Ɔtamawá afunu. <verse number="19"
      style="v"/>Yɛ́ɛ Mose lɔ́pʋ mbla ámʋ ba mlɩ a? Támɛ mlɩtɔ ɔkʋkʋ mɛ́dɛ́ mʋ́sʋ́ gyi. Ntogyi sʋ
    mlɩdékléá mlɔ́mɔ mɩ́?”</para>
  <para style="p">
    <verse number="20" style="v"/>Ɩnʋ ɔdɔm amʋ bɛbláa mʋ bɛɛ, “<char style="w">Ɔŋɛ laláhɛ</char>
    bʋ fʋtɔ! Ma dékléá ɔbɔ́mɔ fʋ́?”</para>
  <para style="p">
    <verse number="21" style="v"/>Yesu lɛ́bláa amʋ́ ɔbɛ́ɛ, “Ofúla kʋlɛ pɛ́ nɔbwɛ <char style="w"
      >ɔkpʋ́nʋ́ ɔdakɛ́</char>, mlɩ fɛ́ɛ́ ɔnɔ́ lobwie mlɩ. <verse number="22" style="v"/>Mose lɔ́wa
    mbla há mlɩ ɔbɛ́ɛ, mlɩtɩ́ɩn <char style="w">keté</char>. (Ɩbʋ mʋ́tɔ́ ánɩ́ megyí Mose lɔ́tsɔ
    keté tɩ́n, mlɩ anáin léfi mʋ́ asɩ.) Yɛ́ɛ mʋ́ sʋ́ mlɩtɛtɩn ahá keté ɔkpʋ́nʋ́ ɔdakɛ́ nɩ́ a?
      <verse number="23" style="v"/>Nɩ́ mlɩdɛ́ keté tɩ́ɩn ɔkpʋ́nʋ́ ɔdakɛ́, mɛ́nɩ mlɩmɔ́ɔkʋsʋ́ lɩ́ɩ́
    Mose mbla ámʋsʋ á, ntogyi sʋ́ mlɩlanyá ɔblɔ́ mɩ́sʋ́ mlɩaa, natsá nyankpʋsa kɛ́ɩ́n ɔkpʋ́nʋ́
    ɔdakɛ́? <verse number="24" style="v"/>Mlɩyɔ asʋ́ntɔ́ wankláán, asa amlɩha ɩpɔ́n. Mlɩpʋ
    ɔnɔkwalɩ gyi asʋ́n.”</para>
  <para style="s">Yesu Ɩwɩ Nwɛ́ɛngyí</para>
  <para style="p">
    <verse number="25" style="v"/>Yerusalemfɔ akʋ bɛfɩtɛ́ amʋ́ ɩwɩ bɛɛ, “Megyí oyin ánfɩ Yudafɔ
    ahandɛ bʋdedunká abʋmɔ nɩ́? <verse number="26" style="v"/>Megyí mʋ lɩ́ɩ́ ahátɔ ɔdɛtɔɩ́,
    amʋ́tɔ́ ɔkʋkʋ mɛ́kpla mʋ a? Ntɛ́ɛ ɩlawánkɩ́ amʋ́ ánɩ́ mʋgyí <char style="w">Kristo</char>,
    (ɔhá ámʋ́ʋ́ Bulu ladá mʋ ofúli amʋ) nɩ? <verse number="27" style="v"/>Oyin ánfɩ mʋ́ a, anɩ
    fɛ́ɛ́ anɩyin ɔtɩ́nɛ́á otsú, támɛ nɩ́ Kristo ámʋ ɔbá á, ɔhaa mɛ́ɛbɩ ɔtɩ́nɛ́á
    otsú.”</para>
  <para style="p">
    <verse number="28" style="v"/>Brɛ́á Yesu bʋ mʋ́sʋ́ ɔdɛ atɔ́ ámʋ suná Bulu ɔtswɛ́kpa
    wunsɩnɛ́sʋ́ ɩnʋ á, olotsu ɔnɔ́ fʋ́á blɩ́ ɔbɛ́ɛ, “Mlɩyin mɩ, mlɩyin ɔtɩ́nɛ́á notsú, támɛ
    megyí mɩ́ onutó túmisʋ nɛba. Ɔnɔkwalɩpʋ ɔhá ámʋ́ʋ́ ɔlɔwa mɩ́ sɩ́sɩ́ ámʋ gyí. Mlɩméyín
    mʋ. <verse number="29" style="v"/>Támɛ mɩ́ mʋ́ nyin mʋ, tsúfɛ́ mʋlɔ́wa mɩ́ sɩ́sɩ́. Mʋ wá
    notsu ba.”</para>
  <para style="p">
    <verse number="30" style="v"/>Ɩnʋ bekle abʋkɩta mʋ, támɛ bʋmɔpʋ ɩbɩ da mʋ, tsúfɛ́ mʋ brɛ́
    mɔkʋ́fʋn. <verse number="31" style="v"/>Támɛ amʋ́tɔ́ ahá tsɔtsɔɔtsɔ bɔhɔ mʋ gyi. Mʋ́ sʋ
    bɛfɩtɛ́ bɛɛ “Nɩ́ Kristo amʋ ɔbá á, ɔbɛ́talɩ́ bwɛ́ osúna dʋn mʋ́ ánfɩ oyin ánfɩ
    dɛ́bwɛ?”</para>
  <para style="s">Bɔwa Bɛɛ Bʋkɩ́ta Yesu</para>
  <para style="p">
    <verse number="32" style="v"/>Brɛ́á <char style="w">Farisifɔ</char> ámʋ bonu ánɩ́ ɔdɔm amʋ
    bʋdɛ Yesu ɩwɩ asʋ́n blɩ́ nklobítɔ á, amʋ́a Bulu <char style="w">igyí</char> ahapʋ́ dɛhɛn amʋ
    bɔwa Bulu ɔtswɛ́kpa agyópʋ bɛɛ bʋkɩ́ta Yesu. <verse number="33" style="v"/>Ɩ́nɩ sʋ Yesu
    lɛ́bláa amʋ́ ɔbɛ́ɛ, “Ɩlasí nkɛ kpalobí pɛ́ nétsiá mlɩ wá. Mʋ́ ɔma a, néyinkí yɔ́ ɔhá
    ámʋ́ʋ́ ɔlɔwa mɩ́ sɩ́sɩ́ ámʋ wá. <verse number="34" style="v"/>Mlódunká mɩ́, támɛ
    mlɩmóowun mɩ. Mlɩmɛ́ɛtalɩ́ ba ɔtɩ́nɛ́á mbʋ ɛ́ ɛkɛkɛɛkɛ.”</para>
  <para style="p">
    <verse number="35" style="v"/>Yudafɔ ahandɛ amʋ bɛfɩtɛ́ aba bɛɛ, “Nkʋ́nʋ́ oyin ánfɩ obótu ɔkpa
    yɔ́, sʋ abódunká mʋ anɩmóowun mʋ? Ntɛ́ɛ odekléá ɔbɔ́yɔ Griikifɔ awúlu amʋ́ʋ́ anɩ pɩ
    badásáɩ́n yɔ́ mʋ́sʋ́ ámʋsʋ, ntɛ́ɛ obóyósuná Griikifɔ ámʋ atɔ́? <verse number="36"
      style="v"/>Asʋ́n ánfɩ ɔdɛblɩ́ ɛ́ asɩ mɛ́? Ɔbɛ́ɛ, &lt;Mlódunká mɩ́, támɛ mlɩmóowun mɩ.
    Mlɩmɛ́ɛtalɩ́ ba ɔtɩ́nɛ́á mbʋ ɛ́.&gt; ”</para>
  <para style="s">Nkpa Ntsu</para>
  <para style="p">
    <verse number="37" style="v"/>Nkɛ ámʋ ɛkɛ tráhɛá ígyi ɛkɛ títriu á, Yesu lɔ́kʋsʋ́ lɩ́ɩ́
    kplʋn blɩ́ ɔbɛ́ɛ, “Nɩ́ ɔmɛwʋ́lɩ dɛ ɔkʋ á, ɔbá mɩ́ wá obonu ntsu. <verse number="38" style="v"
    />Ɔhagyíɔha ánɩ́ ɔlɔhɔ mɩ gyi a, &lt;Nkpa ntsu bɔ́wɩ dalɩ mʋtɔ.&gt; Alɩ́ bɔwanlɩ́n wá Bulu
    asʋ́n ámʋtɔ nɩ́.” <verse number="39" style="v"/>(<char style="w">Ɔŋɛ Wankɩ́hɛ́</char> amʋ́ʋ́
    Bulu ɔbɛ́ha ahá ánɩ́ bɔ́hɔ mʋ gyi amʋ ɩwɩ asʋ́n ɔdɛblɩ́. Alɩ brɛ́ ámʋtɔ á, Ɔŋɛ Wankɩ́hɛ́ amʋ
    mɔ́kʋ́nyá ba, tsúfɛ́ Bulu mɔ́kʋ́nyá wá Yesu numnyam.)</para>
  <para style="s">Ahá Ámʋtɔ Leye</para>
  <para style="p">
    <verse number="40" style="v"/>Brɛ́á ɔdɔm amʋ bonu Yesu asʋn blɩ́hɛ́ anfɩ á, amʋ́tɔ́ akʋ bɛblɩ́
    bɛɛ, “Lɛ́lɛ́, Bulu ɔnɔ́sʋ́ ɔtɔɩ́pʋ́ amʋ́ʋ́ anɩdɛ́ mʋ ɔkpa kɩ́ɩ amʋ nɩ.”</para>
  <para style="p">
    <verse number="41" style="v"/>Akʋ ɛ́ bɛɛ, “Kristo amʋ nɩ!” Támɛ amʋ́tɔ́ akʋ ɛ́ bɛblɩ́ bɛɛ,
    “Yɛ́ɛ megyí Galilea ɔmátɔ́ Kristo amʋ obótsu o. <verse number="42" style="v"/>Bɔwanlɩ́n wá
    Bulu asʋ́n ámʋtɔ bɛɛ, Owíe <char style="w">Dawid</char> abusuantɔ Kristo amʋ ɔbɛ́dalɩ tsu.
    Bɔ́kwɩɩ́ mʋ Betlehem, Dawid wúlutɔ.” <verse number="43" style="v"/>Ɩna Yesu ɩwɩ asʋ́n ánfɩ sʋ
    ɩkʋlɛbwɛ metsiá amʋ́tɔ́. <verse number="44" style="v"/>Amʋ́tɔ́ akʋ bekle abʋkɩta Yesu, támɛ
    ɔhaa mɔ́pʋ ɩbɩ da mʋ.</para>
  <para style="s">Yesu Máhogyi</para>
  <para style="p">
    <verse number="45" style="v"/>Ɔma-ɔma a, Bulu ɔtswɛ́kpa agyópʋ amʋ́ʋ́ bɔwa sumbí ámʋ bɛsankí
    ba Bulu igyí ahapʋ́ dɛhɛn pʋ́ Farisifɔ ámʋ wá. Bɛfɩtɛ́ agyópʋ amʋ bɛɛ, “Ntogyi sʋ
    mlɩmɛ́kɩtá mʋ ba?”</para>
  <para style="p">
    <verse number="46" style="v"/>Bɛlɛ mʋ́ ɔnɔ́ bɛɛ, “Ɔhaa mɔ́kʋ́tɔ́ɩ́ fɛ́ oyin ánfɩ kɩ!”</para>
  <para style="p">
    <verse number="47" style="v"/>Farisifɔ ámʋ bɛfɩtɛ́ amʋ́ bɛɛ, “Mʋ́ sʋ oyin ámʋ lamlɛ́ mlɩ ɛ́.
      <verse number="48" style="v"/>Mlɩlawun ɔhandɛ ntɛ́ɛ Farisiyin ɔkʋ lahɔ mʋ gyi kɩ? <verse
      number="49" style="v"/>Ɛkɛkɛɛkɛ! Ɔdɔm anfɩ bʋmeyín Mose mbla ámʋ ɩwɩ tɔtɔ. Mʋ́ sʋ Bulu
    ɔlwɩ́ɩ amʋ́.”</para>
  <para style="p">
    <verse number="50" style="v"/>Ɩnʋ Farisifɔ ámʋtɔ ɔkʋlɛ, ogyi Nikodemo amʋ́ʋ́ ɔlɔyɔ Yesu wá
    onyé ámʋ lɛ́fɩtɛ́ amʋ́ ɔbɛ́ɛ, <verse number="51" style="v"/>“Anɩ mbla lɛha ɔkpa ánɩ́ abɛ́ha
    ɔkʋ ɩpɔ́n asa abɛ́fɩtɛ́ mʋ ɔnɔ́tɔ́ asʋ́n nú?”</para>
  <para style="p">
    <verse number="52" style="v"/>Bɛfɩtɛ́ mʋ bɛɛ, “Galileayin fʋ́ ɛ́ fʋ́gyi? Kɩ Bulu asʋ́n ámʋtɔ
    wankláán. Fówun ánɩ́ Bulu ɔnɔ́sʋ́ ɔtɔɩ́pʋ́ ɔkʋkʋʋkʋ móotsu Galilea ɔmátɔ́.” <verse
      number="53" style="v"/>[Ɩnʋ amʋ́ fɛ́ɛ́ bɛnatɩ́ yɔ́ wóyítɔ́.</para>
  <chapter number="8" style="c"/>
  <para style="rem">Proofread 03-07-09</para>
  <para style="s">Ɔtsɩ Ɔkʋ Mbʋatɔ Pʋ́ Mʋ Kɩtá</para>
  <para style="p">
    <verse number="1" style="v"/>Brɛ́á ahá amʋ bɛdasáɩ́n á, Yesu lɔ́dʋ yɔ́ Nfɔ-nyíbʋ
      ámʋsʋ<note caller="+" style="f"><char style="fr" closed="false">8:1 </char><char style="fq"
        closed="false">Nfɔ-nyíbʋ </char><char style="ft" closed="false">igyi obubwí kʋá ɩbʋ
        mantáa Yerusalem, bʋtɛtɩ́ mʋ́ Olifbʋ.</char></note>. <verse number="2" style="v"/>Mʋ́ ɔyɩ
    kɛhɛ bakɛ a, oleyinkí ba Bulu ɔtswɛ́kpa wunsɩnɛ́sʋ́ ɩnʋ. Ahá ámʋ fɛ́ɛ́ bɛba mʋ wá. Mʋ́ sʋ
    oletsiá asɩ, olefi asɩ ɔdɛ amʋ́ atɔ́ suná. <verse number="3" style="v"/>Brɛ́á ɔdɛtɔɩ́ á,
      <char style="w">Farisifɔ</char> pʋ́ Mose <char style="w">mbla asunápʋ́</char> amʋ bɛkpa ɔtsɩ
    ɔkʋá bakɩ́tá mʋ, ɔdɛ mbʋatɔ ba bɛlɩɩ́ amʋ́ ansɩ́tɔ́. <verse number="4" style="v"/>Mʋ́ʋ́
    bɛbláa Yesu bɛɛ, “Osunápʋ́, bakɩ́tá ɔtsɩ ánfɩ mbʋa ɔtɔkpá. <verse number="5" style="v"
    />Mose Mbla ámʋ lɛ́blɩ́ ɔbɛ́ɛ, adáa atsɩ ánfɩ odu abwi mɔ. Nkálɩ fʋdɛblɩ́ tsú asʋ́n ánfɩ
    ɩwɩ?” <verse number="6" style="v"/>Asʋ́nklé sʋ́ bɛfɩtɛ́ mʋ asʋ́n ánfɩ, abʋyɔtɔ mʋ ha ahandɛ.
    Ɩnʋ Yesu lóbun, pʋ́ osrebi ɔdɛ atɔ́ wanlɩ́n ɔsʋlʋ́tɔ.</para>
  <para style="p">
    <verse number="7" style="v"/>Brɛ́á bʋtráa bʋdɛ asʋ́n ámʋ fɩtɛ́ plá á, olobwií tsíá,
    bláa amʋ́ ɔbɛ́ɛ, “Mlɩtɔ ɔhá ánɩ́ ɔmɔkʋ́bwɛ́ lakpan kɩ ogyánkpa da ɔtsɩ ánfɩ ibwi.” <verse
      number="8" style="v"/>Ɔlɛblɩ́ mʋ́ alɩ á, oleyinkí bun ɔdɛ mʋ atɔ́ wanlɩ́n ɔsʋlʋ́tɔ. <verse
      number="9" style="v"/>Brɛ́á ahá ámʋ bonu mʋ asʋ́n ánfɩ á, bɔwa natɩ́ ɩkʋlɛ-kʋlɛ bɩ, tsú
    ahandɛsʋ bɔtʋ nyebísʋ́. Ilebesi Yesu mʋa ɔtsɩ ámʋ nkʋlɛ ɔbʋn nsɩnɛ́ ɩnʋ. <verse number="10"
      style="v"/>Yesu lóbwií tsíá, ɔlɛfɩtɛ́ ɔtsɩ ámʋ ɔbɛ́ɛ, “Ɔtsɩ, nkɩ́ɩ ahá ámʋ mɛ? Ɔkʋkʋ
    mésían ánɩ́ ɔbɛ́ha fʋ́ ɩpɔ́n?”</para>
  <para style="p">
    <verse number="11" style="v"/>Ɔtsɩ ámʋ lɛ́lɛ́ mʋ́ ɔnɔ́ ɔbɛ́ɛ, “Owíé! Ɔkʋkʋ mɛ́ha mɩ́ pɔ́n o!”
    Mʋ́ʋ́ Yesu lɛ́bláa mʋ ɔbɛ́ɛ, “Ɩbʋ alɛ́! Mɩ́ ɛ́ mmɛ́ɛha fʋ́ ɩpɔ́n! Natɩ, mátrá bwɛ
      lakpan.”]<note caller="+" style="f"><char style="fr" closed="false">7:53-8:11 </char><char
        style="ft" closed="false">Ɩma Griikifɔ nwʋlʋ́ dada amʋ akʋtɔ.</char></note></para>
  <para style="s">Ɔyɩ́tɔ́ Wankɩ</para>
  <para style="p">
    <verse number="12" style="v"/>Ɩ́nɩ ɔma a, Yesu léyinkí bláa Farisifɔ ámʋ ɔbɛ́ɛ, “Mɩ́gyí
    ɔyɩ́tɔ́ wankɩ nɩ. Ɔhagyíɔha ánɩ́ obuo mɩ obénya wankɩ ánɩ́ ɩbɛ́ha mʋ nkpa, oméesin oklúntɔ
    ɛkɛkɛɛkɛ.”</para>
  <para style="p">
    <verse number="13" style="v"/>Ɩnʋ á, Farisifɔ ámʋ bɛbláa mʋ bɛɛ, “Nfɔ́lɩ tamakánfʋ́ mʋ ɩwɩ.
    Fʋmɔkʋ́blɩ́ tɔtɔ.”</para>
  <para style="p">
    <verse number="14" style="v"/>Yesu lɛ́bláa amʋ́ ɔbɛ́ɛ, “Nɩ́ mɩ́ onutó ndɛ mɩ́ ɩwɩ adánsɩɛ
    gyí ó á, ɔnɔkwalɩ igyi. Tsúfɛ́ mɩ́ mʋ́ nyin ɔtɩ́nɛ́á notsú pʋ́ ɔtɩ́nɛ́á nɔyɔ́. Támɛ
    mlɩméyín ɔtɩ́nɛ́á notsú pʋ́ ɔtɩ́nɛ́á nɔyɔ́. <verse number="15" style="v"/>Anyánkpʋ́sa
    asʋ́ngyí ɔkpasʋ mlɩtegyi asʋ́n tsʋn, támɛ mɩ́ mʋ́ ntamagyi ɔhaa asʋ́n. <verse number="16"
      style="v"/>Nɩ́ negyi asʋ́n ó á, ɔnɔkwalɩ ɔkpasʋ negyi mʋ́ tsʋn. Tsúfɛ́ megyí mɩ́ nkʋlɛ
    tegyi mʋ́. Mɩ́a mɩ́ Sɩ́ ámʋ́ʋ́ ɔlɔwa mɩ́ sɩ́sɩ́ ámʋ nyɔ tegyi mʋ́. <verse number="17"
      style="v"/>Bɔwanlɩ́n wá mlɩ onutó Mbla ámʋtɔ bɛɛ, &lt;Nɩ́ adansɩfɔ abanyɔ́ bɛblɩ́ asʋn kua
    kʋlɛ a, amʋ́ asʋ́n ɩbʋ mʋ́tɔ́.&gt; <verse number="18" style="v"/>Mɩ́ onutó ntegyi mɩ́ ɩwɩ
    adánsɩɛ. Mɩ́ Sɩ́ lɔ́wa mɩ́ sɩ́sɩ́. Mʋ ɛ́ otegyi mɩ́ ɩwɩ adánsɩɛ.”</para>
  <para style="p">
    <verse number="19" style="v"/>Bɛfɩtɛ́ mʋ bɛɛ, “Nkʋ́nʋ́ fʋ́ sɩ́ bʋ?”</para>
  <para style="p">Yesu lɛ́lɛ mʋ́ ɔnɔ́ ɔbɛ́ɛ, “Mlɩméyín mɩ́ wankláán, mlɩméyín mɩ́ Sɩ́ ámʋ ɛ́.
    Nɩ́ mlɩyin mɩ wankláán á, tɛkɩ mlɛ́bɩ mɩ́ Sɩ́ ámʋ ɛ́.”</para>
  <para style="p">
    <verse number="20" style="v"/>Yesu lɛ́blɩ́ asʋ́n ánfɩ brɛ́á ɔdɛ atɔ́ suná Bulu ɔtswɛ́kpa
    tswɩtswɩ adáka otsiákpá. Támɛ ɔhaa mɛ́kɩtá mʋ, tsúfɛ́ mʋ brɛ́ mɔkʋ́nyá fʋn.</para>
  <para style="s">Yesu Ɔsʋ́sʋ́yɔ</para>
  <para style="p">
    <verse number="21" style="v"/>Yesu lɛ́trá bláa amʋ́ ɔbɛ́ɛ, “Mɩ́ mʋ́ nɔyɔ́. Mlódunká mɩ́.
    Mlówu wá mlɩ lakpantɔ. Mlɩmɛ́ɛtalɩ́ ba ɔtɩ́nɛ́á nɔyɔ́.”</para>
  <para style="p">
    <verse number="22" style="v"/>Yudafɔ ahandɛ amʋ bɛfɩtɛ́ bɛɛ, “Mɔ́ ɔbɔ́mɔ mʋ ɩwɩ, sʋ́ ɔdɛblɩ́
    ɔbɛ́ɛ, mlɩmɛ́ɛtalɩ́ ba ɔtɩ́nɛ́á nɔyɔ́?”</para>
  <para style="p">
    <verse number="23" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Mlɩ mʋ́ mlotsú ɔyɩ́ ánfɩtɔ, támɛ
    mɩ́ mʋ́ notsú ɔsʋ́sʋ́. Ɔyɩ́ ánfɩtɔfɔ mlɩgyí. Mmegyí ɔyɩ́ ánfɩtɔyin mɩ́ mʋ́ ngyi. <verse
      number="24" style="v"/>Mʋ́ sʋ́ ndɛ mlɩ bláa mbɛ́ɛ, mlówu wá mlɩ lakpantɔ nɩ́. Mlówu wá
    mlɩ lakpantɔ, nɩ́ mlɩmóhógyi ánɩ́ &lt;Mɩ́gyí ɔhá ámʋ́ʋ́ mbɛ́ɛ ngyi ámʋ.&gt; ”</para>
  <para style="p">
    <verse number="25" style="v"/>Bɛfɩtɛ́ mʋ bɛɛ, “Fʋ́gyí ma?”</para>
  <para style="p">Yesu lɛ́bláa amʋ́ ɔbɛ́ɛ, “Ɔhá ámʋ́ʋ́ ntɛbláa mlɩ yáɩ́ mbɛ́ɛ, ngyi ámʋ kɛ́n
    ntráa ndɛ mlɩ bláa a. <verse number="26" style="v"/>Mbʋ asʋ́n tsɔtsɔɔtsɔá nɛ́blɩ́ tsú mlɩ
    ɩwɩ pʋ́há mlɩ pɔ́n. Támɛ ɔnɔkwalɩpʋ ɔhá ámʋ́ʋ́ ɔlɔwa mɩ́ sɩ́sɩ́ ámʋ gyí. Asʋ́n ánɩ́ nonu
    tsú mʋ wá ndɛ mlɩ ɔyɩ́tɔ́fɔ bláa.”</para>
  <para style="p">
    <verse number="27" style="v"/>Ɩmɔwankɩ́ amʋ́ ánɩ́ mʋ Sɩ ámʋ́ʋ́ ɔbʋ ɔsʋ́sʋ́ ámʋ ɩwɩ asʋ́n ɔdɛ
    amʋ́ bláa. <verse number="28" style="v"/>Mʋ́ sʋ Yesu lɛ́bláa amʋ́ ɔbɛ́ɛ, “Nɩ́ mlɛdá
    Nyankpʋsa-Mʋ-Bi ámʋ mántá <char style="w">oyikpalíhɛsʋ</char>, tsú mʋ́ lɩ́ɩ́ á, mlówun
    ánɩ́ &lt;Mɩ́gyí ɔhá ámʋ́ʋ́ mbɛ́ɛ ngyi&gt; ámʋ. Mlɛ́bɩ ánɩ́ ntamabwɛ́ tɔtɔɔtɔ mɩ́ onutó
    túmitɔ. Mʋ́á mɩ́ Sɩ́ lɔ́pʋwá mɩ ɔnɔ́ á, mʋ́ ntɛblɩ́. <verse number="29" style="v"/>Ɔhá
    ámʋ́ʋ́ ɔlɔwa mɩ́ sɩ́sɩ́ ámʋ buo mɩ. Ɔmɔkʋ́yínkí mɩ́ ɔma, tsúfɛ́ tɔ́á itegyi mʋ ansɩ́
    ntɔbwɛ́ brégyíbrɛ́.”</para>
  <para style="p">
    <verse number="30" style="v"/>Ɩnʋ ahá ámʋ́ʋ́ bonu mʋ asʋ́n ánfɩtɔ tsɔtsɔɔtsɔ bɔhɔ mʋ
    gyi.</para>
  <para style="s">Abraham Abí-aná</para>
  <para style="p">
    <verse number="31" style="v"/>Yesu lɛ́bláa Yudafɔ ámʋ́ʋ́ bɔhɔ mʋ gyi amʋ ɔbɛ́ɛ, “Nɩ́ mlobuo
    mɩ́ atosunáhɛ́ a, mlɩgyí mɩ́ akasɩ́pʋ́ lɛ́lɛ́. <verse number="32" style="v"/>Mlɛ́bɩ ɔnɔkwalɩ
    amʋ. Ɔnɔkwalɩ amʋ ɩbɛ́ha mlégyi ɩwɩ.”</para>
  <para style="p">
    <verse number="33" style="v"/>Bɛblɩ́ bɛɛ, “Abraham abí-aná anɩgyí. Anɩmɔ́kʋ́bwɛ́ ɔhaa nkpábi
    kɩ. Mʋ́ ntogyi sʋ́ fʋ́dɛ anɩ bláa fɛɛ, &lt;Mlégyi ɩwɩ?&gt; ”</para>
  <para style="p">
    <verse number="34" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Ɔnɔkwalɩ ndɛ mlɩ bláa. Ɔhagyíɔha
    ánɩ́ ɔtɔbwɛ́ lakpan á, ogyi lakpan ɔkpábi. <verse number="35" style="v"/>Ɔkpábi tamatsíá
    mʋ wie wóyí yɔ́, obí tetsíá mʋ sɩ wóyí yɔ́. <verse number="36" style="v"/>Mʋ́ sʋ nɩ́ Bulu
    mʋ Bi ámʋ ɔhá mlegyi ɩwɩ á, mʋ́mʋ́ mlɩlagyi ɩwɩ fɛ́ɛ́. <verse number="37" style="v"/>Nyin
    ánɩ́ Abraham abí-aná mlɩgyí, támɛ mlɩdékléá mlɔ́mɔ mɩ́, tsúfɛ́ mlɩmɔ́hɔ mɩ́
    atosunáhɛ́. <verse number="38" style="v"/>Tɔ́á nowun tsu mɩ́ Sɩ́ wá ndɛblɩ́. Mlɩ ɛ́ asʋ́n
    ánɩ́ mlɩlónu tsú mlɩ sɩ́ wásʋ́ mlɩdégyí.”</para>
  <para style="p">
    <verse number="39" style="v"/>Bɛbláa mʋ bɛɛ, “Anɩ sɩ́ gyí Abraham.”</para>
  <para style="p">Yesu lɛ́bláa amʋ́ ɔbɛ́ɛ, “Nɩ́ Abraham abí mlɩgyí á, tɛkɩ mlɩ bwɛhɛ́ lɛlɩan
    Abraham. <verse number="40" style="v"/>Mlɩdékléá mlɔ́mɔ mɩ́, tsúfɛ́ ndɛ mlɩ ɔnɔkwalɩá nonu
    tsú Bulu wá bláa. Abraham mɔ́bwɛ alɩ! <verse number="41" style="v"/>Mlɩ sɩ́ bwɛhɛ́
    mlɩdɛ́bwɛ.”</para>
  <para style="p">Bɛbláa Yesu bɛɛ, “Megyí mbʋa bɔtɔ kwɩ́ɩ́ anɩ. Bulu onutó gyí anɩ Sɩ́. Anɩmá
    ɔsɩ́ ɔkʋkʋ tsɩ́a mʋtɔ.”</para>
  <para style="p">
    <verse number="42" style="v"/>Yesu lɛ́bláa amʋ́ ɔbɛ́ɛ, “Nɩ́ mlɩ Sɩ́ gyí Bulu á, tɛkɩ
    mlɩtɔdwɛ́ mɩ́, tsúfɛ́ mʋ wá notsu ba. Mʋlɔ́wa mɩ́ sɩ́sɩ́. Megyí mɩ́ onutó túmitɔ nɛba.
      <verse number="43" style="v"/>Ntogyi sʋ́ mlɩmɛ́dɛ́ mɩ́ asʋn blɩ́hɛ́ asɩ nu? Mlɩmɛ́dɛ́ mʋ́ asɩ
    nu, tsúfɛ́ mɩ́ asʋ́n dɛ mlɩ asʋtɔ wɔ́ɔ. <verse number="44" style="v"/>Ɔbʋnsám gyí mlɩ sɩ́.
    Mʋ́ sʋ mlɩtekleá mlɔ́bwɛ tɔ́á mlɩ sɩ́ tekle. Ahá ɔmɔpʋ́ ogyi tsú nfiasɩ́. Ɔtamabuo ɔnɔkwalɩ.
    Mʋ́ sʋ ɔnɔkwalɩ kʋkʋ ɩma mʋtɔ. Nɩ́ ɔwá afunu a, mʋ tsiátɔ́ ɔwan ɔdɛlɛ, tsúfɛ́ ofunupʋ ogyi.
    Mʋgyí afunupʋ fɛ́ɛ́ ɔsɩ́ nɩ́. <verse number="45" style="v"/>Támɛ ntɛblɩ́ ɔnɔkwalɩ. Mʋ́ sʋ
    mlɩtamahɔ mɩ́ asʋ́nsʋ́ gyi nɩ. <verse number="46" style="v"/>Mlɩtɔ ma ɔbɛ́talɩ́ súná ánɩ́
    lakpan ɔbwɛpʋ́ ngyi? Nɩ́ ndɛ ɔnɔkwalɩ blɩ́ á, mʋ́ ntogyi mlɩmɔ́ɔhɔ mɩ gyi? <verse number="47"
      style="v"/>Ɔhá ánɩ́ otsú Bulu wá tɛyáá asʋ nú mʋ asʋ́n. Mlɩ mʋ́ mlɩmótsú mʋ wá. Mʋ́
    sʋ mlɩtamayáá asʋ nú mʋ asʋ́n nɩ́.”</para>
  <para style="s">Yesu Mʋa Nanáin Abraham</para>
  <para style="p">
    <verse number="48" style="v"/>Yudafɔ ámʋ bɛbláa mʋ bɛɛ, “Nɩ́ ablɩ́ anɩaa Samariayin fʋgyi,
      <char style="w">ɔŋɛ laláhɛ</char> bʋ fʋtɔ á, anɩlawá afunu?”</para>
  <para style="p">
    <verse number="49" style="v"/>Yesu lɛ́bláa amʋ́ ɔbɛ́ɛ, “Ɔŋɛ laláhɛ ma mɩ́tɔ́. Ntobú mɩ́ Sɩ́,
    támɛ mlɩ mʋ́ mlɩtamabú mɩ́. <verse number="50" style="v"/>Mmɛdɛ́ mɩ́ ɩwɩ numnyam wa. Ɔha ɔkʋ
    bʋ ɩnʋá ɔdɛ mʋ́ dunká há mɩ́. Mʋgyí asʋ́n ogyípʋ́ wankláán ámʋ nɩ. <verse number="51"
      style="v"/>Ɔnɔkwalɩ ndɛ mlɩ bláa. Ɔhagyíɔha ánɩ́ otegyi mɩ́ atosunáhɛ́sʋ omóowu
    ɛkɛkɛɛkɛ.”</para>
  <para style="p">
    <verse number="52" style="v"/>Ɩnʋ Yudafɔ ámʋ bɛbláa mʋ bɛɛ, “Séi ánfɩ mʋ́ á, anɩlawun ánɩ́
    lɛ́lɛ́ ɔŋɛ laláhɛ bʋ fʋtɔ! <char style="w">Abraham</char> mʋa Bulu ɔnɔ́sʋ́ atɔɩ́pʋ́ amʋ bawú.
    Támɛ fʋ́ mʋ́ fʋdɛblɩ́ fɛɛ, ɔhagyíɔha ánɩ́ otegyi fʋ́ atosunáhɛ́sʋ omóowu ɛkɛkɛɛkɛ. <verse
      number="53" style="v"/>Anɩ náin Abraham lówu. Fʋkɩ fɛɛ fʋdʋn mʋ? Bulu ɔnɔ́sʋ́ atɔɩ́pʋ́ amʋ
    ɛ́ bowu. Nkálɩ fʋ́dɛ fʋ́ ɩwɩ kɩ́ɩ?”</para>
  <para style="p">
    <verse number="54" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Nɩ́ nɔwá mɩ́ ɩwɩ numnyam a, kpaalɩ
    ígyi. Mɩ́ Sɩ́ gyí ɔhá ánɩ́ ɔtɔwá mɩ́ numnyam. Mʋ mlɩdɛ́blɩ́ mlɩaa ogyi mlɩ Bulu nɩ́. <verse
      number="55" style="v"/>Ɩbʋ mʋ́tɔ́ ánɩ́ mlɩméyín mʋ, támɛ mɩ́ mʋ́ nyin mʋ. Nɩ́ nɛblɩ́ mbɛ́ɛ
    mmeyín mʋ a, nabwɛ́ ofunupʋ fɛ́ mlɩ. Mɩ́ mʋ́ nyin mʋ, ntegyi mʋ asʋ́nsʋ́. <verse number="56"
      style="v"/>Mlɩ náin Abraham lénya ansigyí ánɩ́ mówun mɩ́ bábɩ. Olowun mʋ́ ɛ́, ansɩ́
    legyi mʋ.”</para>
  <para style="p">
    <verse number="57" style="v"/>Yudafɔ ámʋ bɛbláa mʋ bɛɛ, “Fʋmɔkʋ́hɔ nfí aduenu (50) kʋ́ráá,
    mʋ́ fɛɛ fɔtʋ Abraham?”</para>
  <para style="p">
    <verse number="58" style="v"/>Yesu lɛ́bláa amʋ́ ɔbɛ́ɛ, “Ɔnɔkwalɩ ndɛ mlɩ bláa. Mbʋ ɩnʋ asa
    bɔkwɩɩ́ Abraham.”</para>
  <para style="p">
    <verse number="59" style="v"/>Yesu lénya blɩ́ alɩ pɛ́, ahá ámʋ bɔkʋlá abwi bɛɛ abʋtswɩ da mʋ
    mɔ. Támɛ Yesu lɔ́bwɛ hɩ́ɛ́ɛ́, dálɩ Bulu ɔtswɛ́kpa wunsɩnɛ́sʋ́ ɩnʋ.</para>
  <chapter number="9" style="c"/>
  <para style="rem">Proofread 03-07-09</para>
  <para style="s">Ansibi Obwiepʋ́ Ɔkʋ Tsa</para>
  <para style="p">
    <verse number="1" style="v"/>Ɛkɛ ɔkʋ Yesu mʋa mʋ akasɩ́pʋ́ bʋna ɔkpatɔ, bowun oyin ɔkʋá bɔkwɩɩ́
    mʋ ansibi obwiepʋ́. <verse number="2" style="v"/>Yesu akasɩ́pʋ́ amʋ bɛfɩtɛ́ mʋ bɛɛ, “Osunápʋ́,
    ma lakpan sʋ́ bɔkwɩɩ́ oyin ánfɩ ansibi obwiepʋ́? Mʋ onutó lakpan sʋ lóó, ntɛ́ɛ mʋ
    akwɩɩ́pʋ́?”</para>
  <para style="p">
    <verse number="3" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Megyí mʋ ntɛ́ɛ mʋ akwɩɩ́pʋ́ lakpan sʋ
    bɔkwɩɩ́ mʋ ansibi obwiepʋ́. Mboún alɩá Bulu ɔbɛ́lɛ mʋ túmi súná tsʋn mʋ ɩlɔ ámʋtɔ sʋ.
      <verse number="4" style="v"/>Ɩlasí kpalobí owí ɔbɛ́ta. Ɔhaa mɛ́ɛtalɩ́ trá yɔ agyʋ́má. Mʋ́
    sʋ ilehián ánɩ́ abɔ́yɔ agyʋ́má ámʋ́ʋ́ ɔhá ámʋ́ʋ́ ɔlɔwa mɩ́ sɩ́sɩ́ ámʋ lɔ́wa mɩ́ ɔbɛ́ɛ
    nyɔ́ɔ amʋ. <verse number="5" style="v"/>Ɩ́nɩá nenya mbʋ ɔyɩ́ ánfɩtɔ á, mɩ́gyí ɔyɩ́ ánfɩtɔ
    wankɩ.”</para>
  <para style="p">
    <verse number="6" style="v"/>Brɛ́á Yesu lɛ́bláa amʋ́ asʋ́n ánfɩ tá á, olotu atsʋnɔ́ tswɩ
    ɔsʋlʋ́tɔ, ɔlɔpʋ osrebi tsɩ́á ɩsɩ, tɩ́tɩ mʋ́ tan ansibi obwiepʋ́ ámʋ ansíbisʋ. <verse
      number="7" style="v"/>Mʋ́ʋ́ ɔlɛbláa ansibi obwiepʋ́ ámʋ ɔbɛ́ɛ, “Natɩ yɔfwɩ ansɩ́tɔ́ Siloam
    paatɩtɔ.” (Siloam asɩ gyí, “Bɔwa mʋ sɩ́sɩ́.”) Oyin ámʋ lɔ́yɔ́fwɩ ansɩ́tɔ́ yínkí ɔbá wóyí
    á, ɔdɛ atɔ́ wúun.</para>
  <para style="p">
    <verse number="8" style="v"/>Mʋ aba pʋ́ ahá ánɩ́ bʋtowun mʋ ɔdɛ atɔ́ kʋlɩ́ bɛfɩtɛ́ bɛɛ,
    “Megyí oyin ánfɩ tetsíá kʋ́lɩ́ atɔ́ brɛ́ ámʋ nɩ?”</para>
  <para style="p">
    <verse number="9" style="v"/>Amʋ́tɔ́ akʋ bɛɛ, “Mʋ nɩ!” Akʋ ɛ́ bɛɛ, “Ó-o, lɩ́an ɔlɛlɩan
    mʋ.”</para>
  <para style="p">Ɩnʋ oyin ámʋ onutó lɛ́blɩ́ ɔbɛ́ɛ, “Mɩ́ nɩ́.”</para>
  <para style="p">
    <verse number="10" style="v"/>Bɛfɩtɛ́ mʋ bɛɛ, “Nkálɩ ɩlɔbwɛ asa fʋdɛ atɔ́ wúun ngya?”</para>
  <para style="p">
    <verse number="11" style="v"/>Ɔlɛlɛ mʋ́ ɔnɔ́ ɔbɛ́ɛ, “Oyin ámʋ́ʋ́ bʋtɛtɩ́ mʋ Yesu amʋ lɔ́bwɛ
    ɔdɩba tan mɩ́ ansíbisʋ. Mʋ́ʋ́ ɔlɛbláa mɩ ɔbɛ́ɛ, nnátɩ yɔfwɩ ansɩ́tɔ́ Siloam paatɩtɔ.
    Nɔyɔ́fwɩ, mʋ́ʋ́ ndɛ atɔ́ wúun a.”</para>
  <para style="p">
    <verse number="12" style="v"/>Bɛfɩtɛ́ mʋ bɛɛ, “Nkʋ́nʋ́ ɔbʋ?” Mʋ́ʋ́ ɔlɛlɛ mʋ́ ɔnɔ́ ɔbɛ́ɛ,
    “Ohwée.”</para>
  <para style="s">Farisifɔ Ansibi Obwiepʋ́ Ámʋ Asʋ́n Fɩtɛ́</para>
  <para style="p">
    <verse number="13" style="v"/>Ɩnʋ bɛkpa oyin ámʋ́ʋ́ tɛkɩ ogyi ansibi obwiepʋ́ ámʋ yáa
    Farisifɔ wá. <verse number="14" style="v"/>Ɛkɛ ámʋ́ʋ́ Yesu lɔ́bwɛ ɔdɩba pʋ́bwíí mʋ ansíbi
    amʋ igyi <char style="w">ɔkpʋ́nʋ́ ɔdakɛ́</char>. <verse number="15" style="v"/>Mʋ́ sʋ Farisifɔ
    ámʋ bɛlafɩ́tɛ́ oyin ámʋ alɩá ɩlɔbwɛ asa ɔdɛ atɔ́ wúun. Ɔlɛbláa amʋ́ ɔbɛ́ɛ, “Ɔdɩba ɔlɔpʋtan
    mɩ́ ansíbisʋ, nɔyɔ́fwɩ ansɩ́tɔ́. Mʋ́ʋ́ ndɛ atɔ́ wúun ngya a.”</para>
  <para style="p">
    <verse number="16" style="v"/>Farisifɔ ámʋ akʋ bɛblɩ́ bɛɛ, “Megyí Bulu ɔha oyin ámʋ́ʋ́
    olobwií mʋ ansíbi amʋ gyí, tsúfɛ́ ɔtamagyi ɔkpʋ́nʋ́ ɔdakɛ́ mbla ámʋsʋ.”</para>
  <para style="p">Támɛ akʋ ɛ́ bɛfɩtɛ́ bɛɛ, “Nkálɩ lakpan ɔbwɛpʋ́ ɔbɛ́talɩ́ bwɛ́ osúna anfɩ odu?
    Asʋ́n ánfɩ sʋ bʋmɛtrá bwɛ kʋlɛ.”</para>
  <para style="p">
    <verse number="17" style="v"/>Mʋ́ sʋ bɛlafɩ́tɛ́ oyin ámʋ bɛɛ, “Fɛɛ mʋlóbwií fʋ́ ansíbi.
    Amansʋ fʋbʋ blɩ́ tsú mʋ ɩwɩ?”</para>
  <para style="p">Oyin ámʋ lɛ́lɛ mʋ́ ɔnɔ́ ɔbɛ́ɛ, “Bulu ɔnɔ́sʋ́ ɔtɔɩ́pʋ́ ogyi.”</para>
  <para style="p">
    <verse number="18" style="v"/>Yudafɔ ahandɛ amʋ bʋmohogyi ánɩ́ lɛ́lɛ́, bɔkwɩɩ́ mʋ ansibi
    obwiepʋ́ asa séi ɔdɛ atɔ́ wúun, kpɛ́fʋn brɛ́á bɛtɩ mʋ akwɩɩ́pʋ́ ba. <verse number="19"
      style="v"/>Bɛfɩtɛ́ amʋ́ bɛɛ, “Mlɩ bí ámʋ́ʋ́ mlɩaa, mʋ ansíbi lobwie asa mlɩlɔ́kwɩɩ́ mʋ amʋ
    nɩ? Nkálɩ ɩlɔbwɛ asa ɔdɛ atɔ́ wúun ngya?”</para>
  <para style="p">
    <verse number="20" style="v"/>Mʋ akwɩɩ́pʋ́ amʋ bɛlɛ mʋ́ ɔnɔ́ bɛɛ, “Anɩyin ánɩ́ anɩ bí nɩ́.
    Anɩyin ánɩ́ anɩlɔ́kwɩɩ́ mʋ ansibi obwiepʋ́. <verse number="21" style="v"/>Támɛ alɩá ɩlɔbwɛ
    asa ɔdɛ atɔ́ wúun pʋ́ ɔhá ánɩ́ olobwií mʋ ansíbi mʋ́ á, anɩméyín. Kókoli mlɩ, mlɩfɩtɛ
    mʋ onutó. Megyí kebi ógyi, aladan. Ɔbɛ́talɩ́ lɛ́ mʋ́ ɔnɔ́.” <verse number="22" style="v"/>Mʋ
    akwɩɩ́pʋ́ amʋ bʋdɛ Yudafɔ ahandɛ amʋ ifú nya. Mʋ́ sʋ bɛblɩ́ alɩ nɩ́. Tsúfɛ́ ahandɛ amʋ bablɩ́
    tswɩ bɛɛ, ɔhagyíɔha ánɩ́ ɔbɛ́blɩ́ ɔbɛ́ɛ, Yesu gyí <char style="w">Kristo</char>, (ɔhá
    ámʋ́ʋ́ Bulu ladá mʋ ofúli amʋ) a, bégya mʋ lɛ́ Yudafɔ <char style="w">ofíakpa</char> ɩnʋ.
      <verse number="23" style="v"/>Mʋ́ sʋ mʋ akwɩɩ́pʋ́ amʋ bɛɛ, “Megyí kebi ógyi, aladan, mlɩfɩtɛ
    mʋ onutó!” nɩ́.</para>
  <para style="p">
    <verse number="24" style="v"/>Bɛlatɩ́ oyin ámʋ́ʋ́ bɔkwɩɩ́ mʋ ansibi obwiepʋ́ ámʋ otse nyɔɔsɩ,
    bláa mʋ bɛɛ, “Ka ntam Bulu ansɩ́tɔ́ ánɩ́ fɛ́blɩ́ ɔnɔkwalɩ. Anɩyin ánɩ́ lakpan ɔbwɛpʋ́ oyin
    ámʋ́ʋ́ olobwií fʋ́ ansíbi amʋ gyí.”</para>
  <para style="p">
    <verse number="25" style="v"/>Mʋ́ʋ́ oyin ámʋ lɛ́lɛ mʋ́ ɔnɔ́ ɔbɛ́ɛ, “Nɩ́ lakpan ɔbwɛpʋ́ ogyi o,
    yilé ɔbwɛpʋ́ ogyi o, mɩ́ mʋ́ mmeyín. Toku kʋlɛ pɛ́ nyin. Mʋ́gyí, tɛkɩ brɛ́ ámʋ ntamawun
    atɔ́, támɛ séi mʋ́ ndewúun.”</para>
  <para style="p">
    <verse number="26" style="v"/>Mʋ́ʋ́ bɛfɩtɛ́ mʋ bɛɛ, “Nkálɩ ɔlɔbwɛ fʋ́? Nkálɩ olobwií fʋ́
    ansíbi amʋ?”</para>
  <para style="p">
    <verse number="27" style="v"/>Mʋ́ʋ́ ɔlɛlɛ mʋ́ ɔnɔ́ ɔbɛ́ɛ, “Nabláa mlɩ dodoodo, támɛ mlɩmónu.
    Ntogyi sʋ́ ntráa bla mlɩ? Mlɩ ɛ́ mlɩdékléá mlɔ́bwɛ mʋ akasɩ́pʋ́ lóó?”</para>
  <para style="p">
    <verse number="28" style="v"/>Besia mʋ, bláa mʋ bɛɛ, “Fʋ́gyí mʋ ɔkasɩ́pʋ́. Anɩ náin Mose
    akasɩ́pʋ́ anɩ mʋ́ anɩgyí. <verse number="29" style="v"/>Anɩyin ánɩ́ Bulu lɔ́tɔɩ́ bláa Mose
    asʋ́n, támɛ anɩméyín ɔtɩ́nɛ́á oyin ánfɩ mʋ́ otsú.”</para>
  <para style="p">
    <verse number="30" style="v"/>Oyin ámʋ lɛ́bláa amʋ́ ɔbɛ́ɛ, “Ngya ntɔ asʋ́n nɩ́? Mlɩméyín
    ɔtɩ́nɛ́á otsú, támɛ mʋlábwíí mɩ́ ansíbi nɩ o. <verse number="31" style="v"/>Anɩ fɛ́ɛ́
    anɩyin ánɩ́ Bulu tamanú lakpan abwɛpʋ́ isu. Ɔhá ánɩ́ otobú mʋ́, otegyi mʋ mblasʋ isu
    otonú. <verse number="32" style="v"/>Tsú brɛ́á Bulu lɔ́bwɛ ɔyɩ́ ɔpá á, ɔhaa mɔ́kʋ́nú ánɩ́
    ɔkʋ labwíí ɔhá ánɩ́ bɔkwɩɩ́ mʋ ansibi obwiepʋ́ ansíbi kɩ. <verse number="33" style="v"/>Nɩ́
    megyí Bulu ɔha oyin ánfɩ gyí á, tɛkɩ ɔmɛ́ɛtalɩ́ bwɛ́ tɔtɔɔtɔ.”</para>
  <para style="p">
    <verse number="34" style="v"/>Ahandɛ amʋ bɛlɛ mʋ́ ɔnɔ́ bɛɛ, “Fʋ́ ánfɩ fʋgyi lakpan ɔbwɛpʋ́ tsú
    brɛ́á bɔkwɩɩ́ fʋ́ ánfɩ dékléá fósuná anɩ asʋ́n?” Ɩnʋnʋ begya mʋ lɛ́ ofíakpa ɩnʋ.</para>
  <para style="s">Ɔŋɛ́tɔ́ Ansíbi Bwie</para>
  <para style="p">
    <verse number="35" style="v"/>Yesu lónu ánɩ́ bagya oyin ámʋ lɛ́ ofíakpa ɩnʋ. Mʋ́ sʋ brɛ́á
    olowun mʋ a, ɔlɛfɩtɛ́ mʋ ɔbɛ́ɛ, “Fɔhɔ Nyankpʋsa-Mʋ-Bi ámʋ gyi?”</para>
  <para style="p">
    <verse number="36" style="v"/>Oyin ámʋ lɛ́bláa mʋ ɔbɛ́ɛ, “Owíé, suna mɩ́ ɔhá ánɩ́ ogyi,
    mɩ́ anhɔ mʋ gyi!”</para>
  <para style="p">
    <verse number="37" style="v"/>Yesu lɛ́bláa mʋ ɔbɛ́ɛ, “Fawun mʋ dodo. Mʋgyí ɔhá ánfɩ ɔdɛ fʋ́
    asʋ́n bláa séi ánfɩ á.”</para>
  <para style="p">
    <verse number="38" style="v"/>Mʋ́ʋ́ oyin ámʋ lɛ́bláa mʋ ɔbɛ́ɛ, “Mɩ́ Wíé, nahɔ fʋ gyi.” Ɩnʋ
    olosúm Yesu.</para>
  <para style="p">
    <verse number="39" style="v"/>Yesu lɛ́blɩ́ ɔbɛ́ɛ, “Asʋ́n ogyíkpa nɛba ɔyɩ́ ánfɩtɔ, mɛ́nɩ ahá
    ánɩ́ bʋmɛdɛ́ atɔ́ wúun bówun atɔ́. Ahá ánɩ́ bʋdewúun ɛ́ ansíbi ibwie.”</para>
  <para style="p">
    <verse number="40" style="v"/>Farisifɔ akʋá bʋbʋ Yesu wá ɩnʋ bonu asʋ́n ánfɩ. Mʋ́ʋ́ bɛfɩtɛ́
    mʋ bɛɛ, “Mʋ́ sʋ fʋdɛblɩ́ fɛɛ anɩ ɛ́ anɩgyí ansibi abwiepʋ́?”</para>
  <para style="p">
    <verse number="41" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Nɩ́ ansibi abwiepʋ́ mlɩgyí á, tɛkɩ
    Bulu mɛ́ɛha mlɩ ɩpɔ́n. Támɛ ɩ́nɩá mlɩaa mlɩdɛ́ atɔ́ wúun sʋ á, mlɩ lakpan lasin
    mlɩsʋ.”</para>
  <chapter number="10" style="c"/>
  <para style="rem">Proofread 03-07-09</para>
  <para style="s">Akúfa Ɔkpapʋ́ Mʋa Mʋ Akúfa</para>
  <para style="p">
    <verse number="1" style="v"/>Yesu lɛ́blɩ́ ɔbɛ́ɛ, “Ɔnɔkwalɩ ndɛ mlɩ bláa. Ɔhá ánɩ́ ɔdʋ́ tsʋn
    akúfa ɩbansʋ wíé mʋ́tɔ́, ɔmɔtsʋn ɔkpa ɔnɔ́ á, owikplu pʋ́ ogyo otswapʋ́ ogyi. <verse
      number="2" style="v"/>Tsúfɛ́ ɩban ɔnɔ́ akúfa ɔkpapʋ́ tɔtsʋn wie mʋ́tɔ́. <verse number="3"
      style="v"/>Ɩban ámʋsʋ ɔkɩ́pʋ tefínkí mʋ́ há akúfa ɔkpapʋ́ ámʋ tebítíwíé. Ɔtɔpʋ́
    akúfa amʋ dá tɩ́ amʋ́, bʋtonú mʋ ɔmɛ, ɔtɛkpá amʋ́ dálɩ.<figure style="fig"
      desc="Shepherd and sheep" file="bk00007b.tif" size="span" loc="JHN10:1-16"
      copy="Horace Knowles, The Bible Society, London" ref="Yohane 10:3">Akúfa ɔkpapʋ́ wankláán
      tɔpʋ́ akúfa amʋ dá tɩ́ amʋ́, bʋtonú mʋ ɔmɛ, ɔtɛkpá amʋ́ dálɩ.</figure>
    <verse number="4" style="v"/>Nɩ́ ɔkpá akúfa amʋ fɛ́ɛ́ dálɩ a, otegya amʋ́ nkpá, bʋtobuo mʋ,
    tsúfɛ́ bʋyin mʋ ɔmɛ. <verse number="5" style="v"/>Bʋtamabuo ɔfɔɔ́. Srɩ́ bʋtɛsrɩ́ sí mʋ,
    tsúfɛ́ bʋmeyín mʋ ɔmɛ.”</para>
  <para style="p">
    <verse number="6" style="v"/>Yesu lɛ́ha amʋ́ yébi anfɩ, támɛ bʋmonu mʋ́ asɩ.</para>
  <para style="s">Akúfa Ɔkpapʋ́ Wankláán Ámʋ</para>
  <para style="p">
    <verse number="7" style="v"/>Yesu lɛ́trá bláa amʋ́ ɔbɛ́ɛ, “Ɔnɔkwalɩ ndɛ mlɩ bláa. Mɩ́gyí
    akúfa ɩban ámʋ ɔnɔ́ nɩ́. <verse number="8" style="v"/>Awikplu pʋ́ ogyo atswapʋ́ ahá ánɩ́
    begyankpá ba fɛ́ɛ́ bʋgyi. Akúfa amʋ bʋmɛbɩ amʋ́ ɔmɛ. <verse number="9" style="v"/>Mɩ́gyí
    akúfa ɩban ámʋ ɔnɔ́ nɩ́. Nɩ́ ɔkʋ ɔtsʋn mɩtɔ wíé dálɩ a, tɔtɔ mɔ́ɔbwɛ mʋ́. Obéyénya atɔ́
    gyí mwɛ. <verse number="10" style="v"/>Owikplu agywɩɩn gyí, ɔbá bowi, ɔmɔ, oyinta atɔ́. Mɩ́
    mʋ́ nɛba, mɛ́nɩ ahá bénya nkpa ánɩ́ ɩlɔfʋn.</para>
  <para style="p">
    <verse number="11" style="v"/>“Mɩ́gyí akúfa ɔkpapʋ́ wankláán ámʋ nɩ. Akúfa ɔkpapʋ́
    wankláán totsúlá hʋ́lɩ mʋ nkpa há mʋ akúfa. <verse number="12" style="v"/>Támɛ akúfa
    ɔkpapʋ́ ánɩ́ ɔdɛ ɩpa gyí, megyí mʋ onutó bʋ́ akúfa amʋ tɛsrɩ́ nɩ́ owun ɔkpataku ɔbá
    bɛkɩtá amʋ́. Ɔkpataku ámʋ tɛkɩ́tá akúfa amʋtɔ ɔkʋ, atráhɛ bʋtɛdásáɩ́n. <verse number="13"
      style="v"/>Oyin ámʋ tɛsrɩ́, tsúfɛ́ ɩpa kɛkɛ odegyí. Akúfa amʋ nkpa tamahían mʋ. <verse
      number="14" style="v"/>Mɩ́gyí akúfa ɔkpapʋ́ wankláán ámʋ nɩ. Nyin mɩ́ akúfa, mɩ́ akúfa
    ɛ́ bʋyin mɩ, <verse number="15" style="v"/>fɛ́ alɩá mɩ́ Sɩ́ ámʋ yin mɩ á, alɩ́ mɩ́ ɛ́ nyin mʋ
    nɩ. Ntɔhʋ́lɩ mɩ́ nkpa há mɩ́ akúfa. <verse number="16" style="v"/>Mbʋ akúfa bámbá akʋ ɛ́.
    Bʋma akúfa ɩban ánfɩtɔ. Ilehián ánɩ́ nɛ́kpa amʋ́ ɛ́ ba. Amʋ́ ɛ́ bónu mɩ́ ɔmɛ. Amʋ́ fɛ́ɛ́
    bɔ́bwɛ akúfa iku kʋlɛ pʋ́ ɔkpapʋ́ ɔkʋlɛ.</para>
  <para style="p">
    <verse number="17" style="v"/>“Ɩ́nɩ sʋ́ mɩ́ Sɩ́ tekle mɩ asʋ́n nɩ́. Tsúfɛ́ natsúlá ánɩ́
    nɔ́hʋlɩ́ɩ mɩ́ nkpa há ahá, mɛ́nɩ nɛ́lanyá mʋ́. <verse number="18" style="v"/>Ɔhaa mɛ́ɛtalɩ́
    swɩ́ɩ́ mɩ́. Mɩ́ onutó latsúlá ánɩ́ nɔ́hʋlɩ́ɩ mʋ́. Mbʋ ɔkpa hʋ́lɩ mɩ́ nkpa, mbʋ ɔkpa lányá
    mʋ́ ɛ́. Ɩ́nɩ mɩ́ Sɩ́ lɛ́bláa mɩ ɔbɛ́ɛ mbwɛ́ɛ nɩ́.”</para>
  <para style="p">
    <verse number="19" style="v"/>Mʋ asʋn blɩ́hɛ́ anfɩ sʋ Yudafɔ ahandɛ amʋ bʋmɛtrá bwɛ kʋlɛ.
      <verse number="20" style="v"/>Amʋ́tɔ́ akʋ bɛblɩ́ bɛɛ, “<char style="w">Ɔŋɛ laláhɛ</char> bʋ
    mʋtɔ. Mʋ nwun ideyintá. Ɔhaa mátrá nu mʋ asʋn blɩ́hɛ́.”</para>
  <para style="p">
    <verse number="21" style="v"/>Akʋ ɛ́ bɛɛ, “Ɔhá ánɩ́ ɔŋɛ laláhɛ bʋ mʋtɔ mɛ́ɛtalɩ́ blɩ́ asʋ́n
    ánfɩ odu. Ɔŋɛ laláhɛ ɔbɛ́talɩ́ bwíí ansibi obwiepʋ́ ansíbi?”</para>
  <para style="s">Yesu Kiná</para>
  <para style="p">
    <verse number="22" style="v"/>Ɛkɛá bʋtɔpʋ́káɩ́n Bulu ɔtswɛ́kpa gyʋrásʋ Yerusalem lɔfʋn. Alɩ
    brɛ́ ámʋ igyi lɩlɩtɔ. <verse number="23" style="v"/>Yesu lɔ́yɔ odeki Bulu ɔtswɛ́kpatɔ ɔtɩnɛkʋá
    bʋtɛtɩ́ ɩnʋ “Salomo Abrándaásʋ́.” <verse number="24" style="v"/>Yudafɔ ahandɛ amʋ akʋ befia
    bomlí mʋ. Bɛfɩtɛ́ mʋ bɛɛ, “Ɔmɛnkɛ kéín asa fɛ́bláa anɩ ɔnɔkwalɩ amʋ? Nɩ́ fʋ́gyí Kristo,
    (ɔhá amʋ́ʋ́ Bulu ladá mʋ ofúli amʋ) a, wuna lɛ mʋ́ tii anɩ.”</para>
  <para style="p">
    <verse number="25" style="v"/>Yesu lɛ́bláa amʋ́ ɔbɛ́ɛ, “Nɛbláa mlɩ bɔtsʋn, támɛ
    mlɩmédéhogyi. Ofúla amʋ́ʋ́ ndɛbwɛ mɩ́ Sɩ́ dátɔ́ ámʋ dɛ́ mɩ́ ɩwɩ adánsɩɛ gyí. <verse
      number="26" style="v"/>Támɛ mlɩmédéhogyi, tsúfɛ́ mlɩmá mɩ́ akúfatɔ. <verse number="27"
      style="v"/>Mɩ́ akúfa bʋtonú mɩ́ ɔmɛ. Nyin amʋ́, bʋtobuo mɩ. <verse number="28" style="v"
    />Ntɛhá amʋ́ nkpa ánɩ́ ɩtamatá. Bʋmóowu ɛkɛkɛɛkɛ. Ɔhaa mɛ́ɛtalɩ́ swɩ́ɩ́ mɩ́ amʋ́. <verse
      number="29" style="v"/>Mɩ́ Sɩ́ ámʋ́ʋ́ ɔlɔpʋ amʋ́ há mɩ́ ámʋ dʋn tógyítɔ́. Ɔhaa mɛ́ɛtalɩ́
    swɩ́ɩ́ amʋ́ lɛ́ mɩ́ Sɩ́ ɩbɩtɔ. <verse number="30" style="v"/>Mɩ́a mɩ́ Sɩ́ anɩgyí kʋlɛ.”</para>
  <para style="p">
    <verse number="31" style="v"/>Ɩnʋ á, Yudafɔ ahandɛ amʋ bɛtrá kʋlá abwi bɛɛ abʋtswɩ da Yesu
    mɔ. <verse number="32" style="v"/>Támɛ Yesu lɛ́fɩtɛ́ amʋ́ ɔbɛ́ɛ, “Nabwɛ́ ofúla tsɔtsɔɔtsɔá
    itsú mɩ́ Sɩ́ wá súná mlɩ. Mʋ́tɔ́ mɔmʋ sʋ́ mlɩdékléá mlɛ́da mɩ́ abwi?”</para>
  <para style="p">
    <verse number="33" style="v"/>Bɛbláa mʋ bɛɛ, “Megyí ofúla ánɩ́ fabwɛ́ kʋkʋʋkʋ sʋ́ anɩaa
    abɛ́da fʋ́ abwi. Alɩ ámʋ́ʋ́ fablɩ́ abususʋ pʋ́kʋ́sʋ́ lɩ́ɩ́ Bulusʋ ámʋ sʋ. Nyankpʋsa fʋgyi,
    támɛ fɛɛ Bulu fʋ́gyi.”</para>
  <para style="p">
    <verse number="34" style="v"/>Yesu lɛ́fɩtɛ́ amʋ́ ɔbɛ́ɛ, “Bʋmɔwanlɩ́n wá mlɩ Mbla ɔwʋlʋ́ ámʋtɔ
    bɛɛ, Bulu ɔbɛ́ɛ, &lt;Mlɩgyí fɛ́ Bulu?&gt; <verse number="35" style="v"/>Anɩyin ánɩ́ ɔnɔkwalɩ
    Bulu asʋ́n igyi. Mʋ́ sʋ nɩ́ Bulu lɛ́tɩ ahá ámʋ́ʋ́ ɔlɔpʋ mʋ asʋ́n há ámʋ ɔbɛ́ɛ, bʋgyi fɛ́ mʋ
    a, ntogyi sʋ́ mlɩdɛ́ ɔblɔ́ nya? <verse number="36" style="v"/>Mɩ́ mʋ́ á, mɩ́ Sɩ́ lɛ́lɛ mɩ́
    yáɩ́, ngyi mʋ klɛ, ɔlɔwa mɩ́ sɩ́sɩ́ ɔyɩ́ ánfɩtɔ. Ntogyi sʋ́ mlɩdɛ́blɩ́ mlɩaa nablɩ́ mbɛ́ɛ,
    &lt;Bulu mʋ Bi ngyi&gt; sʋ nablɩ́ abususʋ pʋ́kʋ́sʋ́ lɩ́ɩ́ mʋsʋ? <verse number="37" style="v"
    />Nɩ́ megyí mɩ́ Sɩ́ agyʋ́má ndɛbwɛ mʋ́ á, mlɩmáhɔ mɩ gyi. <verse number="38" style="v"
    />Támɛ nɩ́ mɩ́ Sɩ́ agyʋ́má ndɛbwɛ, asa mlɩmɔ́hɔ mɩ gyi kʋ́ráá á, mʋ́mʋ́ mlɩhɔ ofúla amʋ́ʋ́
    ndɛbwɛ ámʋ mʋ́ gyi, amlɩbɩ ánɩ́ Mɩ́ Sɩ́ ámʋ bʋ mɩtɔ, mɩ́ ɛ́ mbʋ mʋtɔ.”</para>
  <para style="p">
    <verse number="39" style="v"/>Bɛtrá bwɛ ánɩ́ bɛ́kɩtá mʋ, támɛ ɔlɛdalɩ amʋ́ ɩbɩ, nátɩ́ sí
    amʋ́.</para>
  <para style="p">
    <verse number="40" style="v"/>Yesu léyinkí fá Yordan ɔbʋ́n ba ɔtɩ́nɛ́ ámʋ́ʋ́ Yohane létsiá
    bɔ́ ahá asú ámʋ, olesi tsiá ɩnʋ. <verse number="41" style="v"/>Ahá tsɔtsɔɔtsɔ bɛba mʋ wá,
    bʋdɛ aba bláa bɛɛ, “Yohane mɔ́bwɛ osúna kʋkʋʋkʋ, támɛ asʋ́n ánɩ́ Yohane lɛ́blɩ́ tsú oyin
    ánfɩ ɩwɩ fɛ́ɛ́ laba mʋ́tɔ́ pɛ́pɛ́ɛ́pɛ́.” <verse number="42" style="v"/>Ahá tsɔtsɔɔtsɔ bɔhɔ mʋ
    gyi ɩnʋ.</para>
  <chapter number="11" style="c"/>
  <para style="rem">Proofread 03-07-09</para>
  <para style="s">Lasaro Lowu</para>
  <para style="p">
    <verse number="1" style="v"/>Oyin ɔkʋá bʋtɛtɩ́ mʋ Lasaro mʋa mʋ apio tsɩhɛ́ <char style="w"
      >Maria</char> pʋ́ Marta betsiá Betania wúlutɔ. Oyin ámʋ lɔ́lɔ. <verse number="2" style="v"
    />Maria anfɩ lɛ́tsɛɩ́ mʋ ofobí fánfáánfán wʋ́lɩ́ anɩ Wíe Yesu ayabisʋ, pʋ́ mʋ imi tsítsi
    mʋ́ nɩ. Mʋ pio yínhɛ́ gyí Lasaro anfɩ́ ɔda ɔdɛlɔ á.<note caller="+" style="f"><char
        style="fr" closed="false">11:2 </char><char style="ft" closed="false">Ɩ́nɩ kɛ́n bʋ
        12:1-8tɔ.</char></note>
    <verse number="3" style="v"/>Mʋ́ sʋ mʋ apio tsɩhɛ́ ánfɩ bɔwa abí sɩ́sɩ́ Yesu bɛɛ, “Owíé, fʋ́
    ɔdwɛpʋ́ dɛ́lɔ.”</para>
  <para style="p">
    <verse number="4" style="v"/>Yesu lónu asʋ́n ámʋ a, ɔlɛblɩ́ ɔbɛ́ɛ, “Megyí ɩlɔ ánfɩ ɔbɔ́mɔ
    mʋ, mboún ɩbɛ́lɛ Bulu numnyam ɔwan. Ɩbɔ́wa mɩ́ Bulu mʋ Bi ánfɩ ɛ́ numnyam.”</para>
  <para style="p">
    <verse number="5" style="v"/>Yesu tekle Marta mʋa Maria pʋ́ Lasaro fɛ́ɛ́ asʋ́n. <verse
      number="6" style="v"/>Támɛ brɛ́á olonu ánɩ́ Lasaro dɛ́lɔ á, ɔlɛtrá si tsiá ɔtɩ́nɛ́á ɔbʋ
    nkenyɔ́ kɛ́kɛ́. <verse number="7" style="v"/>Mʋ́ ɔma a, ɔlɛbláa mʋ akasɩ́pʋ́ ɔbɛ́ɛ, “Mlɩha
    ayinki yɔ Yudea.”</para>
  <para style="p">
    <verse number="8" style="v"/>Mʋ akasɩ́pʋ́ amʋ bɛfɩtɛ́ mʋ bɛɛ, “Osunápʋ́, nwɛ́n nfɩ Yudafɔ
    ahandɛ bakle abʋda fʋ́ abwi mɔ. Mʋ́ fɛɛ fɛ́trá yinkí yɔ́ ɩnʋ?”</para>
  <para style="p">
    <verse number="9" style="v"/>Yesu lɔ́pʋ yébi lɛ́ mʋ́ ɔnɔ́ ɔbɛ́ɛ, “Megyí dɔnhwɩ́rɩ dúanyɔ bʋ
    ɛkɛwʋ́lɛtɔ? Nɩ́ ɔha ná ɔyɩ kɛhɛtɔ á, ɔtamasúti, tsúfɛ́ nsaɩntɔ lɔ́wankɩ́, sʋ odewúun.
      <verse number="10" style="v"/>Támɛ nɩ́ ɔkʋ ná oklúntɔ á, otosúti, tsúfɛ́ ɔmɛdɛ́ atɔ́
    wúun.” <verse number="11" style="v"/>Asʋ́n ánfɩ ɔma a, ɔlɛtrá blɩ́ ɔbɛ́ɛ, “Anɩ nyáwíe
    Lasaro ladɩ́dɩ, támɛ nɔyɔ́ anyetsinkí mʋ.”</para>
  <para style="p">
    <verse number="12" style="v"/>Akasɩ́pʋ́ amʋ bɛbláa mʋ bɛɛ, “Anɩ Wíe, nɩ́ ɔdɛdɩdɩ mʋ́ á, ɩwɩ
    bɔ́wa mʋ ɔnlɩn!”</para>
  <para style="p">
    <verse number="13" style="v"/>Lasaro lowu ɩwɩ asʋ́n Yesu dɛ́blɩ́, támɛ akasɩ́pʋ́ amʋ mʋ́ bʋkɩ
    bɛɛ mʋ dɩdɩ́ kɛkɛ ɩwɩ asʋ́n ɔdɛblɩ́. <verse number="14" style="v"/>Ɩnʋ Yesu lówunáa kpa mʋ́
    opulu ɔbɛ́ɛ, “Lasaro lawú. <verse number="15" style="v"/>Mlɩ sʋ ɩlawá mɩ́ ansigyí ánɩ́ mma
    ɩnʋ asa olowu, mɛ́nɩ mlɔ́hɔ mɩ gyi. Mlɩba ayɛkɩ mʋ.”</para>
  <para style="p">
    <verse number="16" style="v"/>Ɩnʋ Toma ánɩ́ ogyi Tabí<note caller="+" style="f"><char
        style="fr" closed="false">11:16 </char><char style="fqa" closed="false">Didimus </char><char
        style="ft" closed="false">mʋ́a </char><char style="fq" closed="false">Toma </char><char
        style="ft" closed="false">asɩ gyí </char><char style="fq" closed="false">Tabí </char><char
        style="ft" closed="false">Griiki mʋ́a Hebri ɔblɩ́tɔ.</char></note> lɛ́bláa mʋ aba ámʋ
    ɔbɛ́ɛ, “Mlɩha anɩa mʋnyɔ fɛ́ɛ́ ayɔ, mɛ́nɩ nɩ́ lowu ígyi kʋ́ráá á, anɩa mʋnyɔ awu!”</para>
  <para style="s">Ɔhá Ánɩ́ Ɔtɔkʋ́sʋ́a Ahá Tsú Afúlitɔ, Há Amʋ́ Nkpa</para>
  <para style="p">
    <verse number="17" style="v"/>Yesu lówie Betania wúlutɔ á, bɛbláa mʋ bɛɛ bopulá Lasaro
    ɩlagyi nkɛná. <verse number="18" style="v"/>Tsú Betania ya Yerusalem mɔfʋn máɩlɩ anyɔ. <verse
      number="19" style="v"/>Mʋ́ sʋ Yudafɔ tsɔtsɔɔtsɔ bɛba <char style="w">Maria</char> mʋa Marta
    gyɔwɩ ɔhakpá, amʋ́ píó lowu sʋ.</para>
  <para style="p">
    <verse number="20" style="v"/>Benya bláa Marta ánɩ́ Yesu ɔbá alɩ, ɔlɔkʋsʋ́ yéfia mʋ ɔkpa.
    Maria mʋ́ lésin wóyítɔ́. <verse number="21" style="v"/>Mʋ́ʋ́ Marta lɛ́bláa Yesu ɔbɛ́ɛ, “Mɩ́
    Wíe, tɛkɩ nɩ́ fʋbʋ nfɩ á, tɛkɩ mɩ́ píó mówu sí mɩ́. <verse number="22" style="v"/>Támɛ
    séi kʋ́ráá nyin ánɩ́ tógyítɔ́á fɔ́kʋlɩ́ Bulu á, ɔbɛ́ha fʋ́.”</para>
  <para style="p">
    <verse number="23" style="v"/>Yesu lɛ́bláa mʋ ɔbɛ́ɛ, “Fʋ́ píó ámʋ ɔbɛ́lakʋ́sʋ́.”</para>
  <para style="p">
    <verse number="24" style="v"/>Marta lɛ́bláa mʋ ɔbɛ́ɛ, “Nyin ánɩ́ ɔbɔ́kʋsʋ́ ɛkɛ tráhɛ amʋ́ʋ́
    afúli bɔ́kʋsʋ́ ámʋ.”</para>
  <para style="p">
    <verse number="25" style="v"/>Yesu lɛ́bláa mʋ ɔbɛ́ɛ, “Mɩ́gyí ɔhá ánɩ́ ntɔkʋ́sʋ́a ahá tsú
    afúlitɔ, há amʋ́ nkpa. Ɔhá ánɩ́ ɔlɔhɔ mɩ gyi owú kʋ́ráá á, ɔbɛ́trá tsiá nkpa. <verse
      number="26" style="v"/>Ɔhá ánɩ́ otsie nkpa, ɔlɔhɔ mɩ gyi ɛ́ móowu ɛkɛkɛɛkɛ. Fahɔ mʋ́sʋ́
    gyi?”</para>
  <para style="p">
    <verse number="27" style="v"/>Marta lótsulá mʋ́sʋ́ ɔbɛ́ɛ, “Ee! Mɩ́ Wíe, nahogyi ánɩ́ fʋ́gyí
    Kristo, (ɔhá ámʋ́ʋ́ Bulu ladá mʋ ofúli), Bulu mʋ Bi ámʋ́ʋ́ bɛɛ ɔbɛ́ba ɔyɩ́tɔ́ ámʋ
    nɩ.”</para>
  <para style="s">Yesu Lósú</para>
  <para style="p">
    <verse number="28" style="v"/>Brɛ́á Marta lɛ́blɩ́ alɩ tá á, oleyinkí ba wóyítɔ́ bɛtɩ Maria
    ya ɩtsɛ́tɔ́, bláa mʋ ɔbɛ́ɛ, “Osunápʋ́ laba, ɔdɛ fʋ́ tɩ.” <verse number="29" style="v"/>Maria
    lénya nú mʋ́ alɩ, ɔlɔkʋsʋ́ yɔ́ Yesu wá. <verse number="30" style="v"/>(Alɩ brɛ́ ámʋtɔ á,
    Yesu mɔ́kʋ́nyá wíé wúlutɔ. Ɔlɩɩ́ ɔtɩ́nɛ́ ámʋ́ʋ́ Marta lɔ́yɔ́tʋ mʋ amʋ.) <verse number="31"
      style="v"/>Brɛ́á ahá ámʋ́ʋ́ bʋtsie Maria wá wóyítɔ́, bʋdɛ mʋ klʋn yiá ámʋ bowun ánɩ́
    alakʋ́sʋ́ ɔtsáwʋlɛ pɛ́ ɔyɔ́ á, bɔkʋsʋ́ buo mʋ. Bʋkɩ bɛɛ ɔyɔ́ opulákpá ɩnʋ yósu.</para>
  <para style="p">
    <verse number="32" style="v"/>Brɛ́á Maria lówie Yesu wá á, ɔlɛda akpawunu, bláa Yesu ɔbɛ́ɛ,
    “Mɩ́ Wíé, nɩ́ fʋbʋ nfɩ á, tɛkɩ mɩ́ píó mówu sí mɩ́!”</para>
  <para style="p">
    <verse number="33" style="v"/>Brɛ́á Yesu lówun ánɩ́ Maria mʋa ahá ámʋ́ʋ́ bʋbuo mʋ amʋ fɛ́ɛ́
    bʋdesú a, ɩlɛhɩɛ han mʋ. Mʋ́ sʋ mʋ ansɩ́ lɛpɛ. <verse number="34" style="v"/>Ɔlɛfɩtɛ́ amʋ́
    ɔbɛ́ɛ, “Nkʋ́nʋ́ mlɩlópulá mʋ.”</para>
  <para style="p">Ɩnʋ bɛbláa mʋ bɛɛ, “Anɩ Wíe, bɛkɩ.”</para>
  <para style="p">
    <verse number="35" style="v"/>Ɩnʋ Yesu lósú. <verse number="36" style="v"/>Mʋ́ sʋ Yudafɔ ámʋ
    bɛblɩ́ bɛɛ, “Kɩ alɩá ɔtɛhɩ́ɛ́ dwɛ́ Lasaro!”</para>
  <para style="p">
    <verse number="37" style="v"/>Támɛ amʋ́tɔ́ akʋ bɛblɩ́ bɛɛ, “Megyí oyin ánfɩ lóbwií ansibi
    obwiepʋ́ ámʋ ansíbi nɩ. Ntogyi sʋ́ ɔmɛtalɩ́ kɩ́tá Lasaro yáɩ́, alawú?”</para>
  <para style="s">Lasaro Kʋsʋ́a</para>
  <para style="p">
    <verse number="38" style="v"/>Yesu ansɩ́ lɛ́trá pɛ́, ɔlɛnatɩ́ yɔ́ opulákpá ɩnʋ. Ibwi alatɔ
    bopulá mʋ, bemináa ibwi tin mʋ́ ɔnɔ́. <verse number="39" style="v"/>Ɩnʋ ɔlɛbláa amʋ́ ɔbɛ́ɛ,
    “Mlɩmina ibwi ámʋ lɛ ɔbɔ́ ámʋ ɔnɔ́.”</para>
  <para style="p">Támɛ owupʋ́ ámʋ mʋ pio tsɩ́hɛ́ Marta lɛ́bláa mʋ ɔbɛ́ɛ, “Mɩ́ Wíé, ndɛ aná mʋ́
    á, alayíntá. Ndɛ ɛkɛ náásɩ́ ɔpá bopulá mʋ.”</para>
  <para style="p">
    <verse number="40" style="v"/>Yesu lɛ́bláa mʋ ɔbɛ́ɛ, “Mmɛbláa fʋ mbɛ́ɛ nɩ́ fohogyi a, fówun
    alɩá Bulu ɩwɩ bʋ ifú?” <verse number="41" style="v"/>Ɩnʋ bemináa ibwi ámʋ lɛ́ ɔbɔ́ ámʋ
    ɔnɔ́. Yesu lótsu ansɩ́ fʋ́á kɩ ɔsʋ́sʋ́, blɩ́ ɔbɛ́ɛ, “Mɩ́ Sɩ́, nɛdá fʋ́ ɩpán ánɩ́ fanú mɩ́
    ɔmɛ. <verse number="42" style="v"/>Nyin ánɩ́ fʋtonú mɩ́ mpáɩ ekekegyíɛkɛ. Támɛ ahá ánfɩ
    bʋlɩɩ́ nfɩ ánfɩ sʋ́ nablɩ́ alɩ, mɛ́nɩ bóhogyi ánɩ́ fʋ́lɔ́wa mɩ́.” <verse number="43"
      style="v"/>Brɛ́á ɔlɔbɔ mpáɩ ánfɩ tá á, ɔlɔkplʋ́n blɩ́ ɔbɛ́ɛ, “Lasaro, dalɩ ba!” <figure
      style="fig" desc="Rolling stone from Lazarus' grave" file="CN01768B.tif" size="span"
      loc="JHN11:35-44" copy="David C. Cook Foundation" ref="Yohane 11:43">Yesu lɔ́kplʋn blɩ́ ɔbɛ́ɛ,
      “Lasaro, dalɩ ba!”</figure>
    <verse number="44" style="v"/>Lasaro lɛ́dalɩ a, tati klɩ mʋ ɩbɩ pʋ́ mʋ ayabi. Dúku ɛ́ klɩ mʋ
    ansɩ́tɔ́. Yesu lɛ́bláa amʋ́ ɔbɛ́ɛ, “Mlɩsankɩ mʋ ɔnatɩ.”</para>
  <para style="s">Bɛkɩklɩ́ Yesu Nwunsʋ</para>
  <para style="p">
    <verse number="45" style="v"/>Yudafɔ ámʋ́ʋ́ bobuo Maria ba ɩnʋ ámʋ bowun tɔ́á Yesu labwɛ́.
    Mʋ́ sʋ amʋ́ tsɔtsɔɔtsɔ bɔhɔ mʋ gyi. <verse number="46" style="v"/>Támɛ amʋ́tɔ́ akʋ bɔyɔ
    yɛ́bláa <char style="w">Farisifɔ</char> ámʋ tɔ́á Yesu labwɛ́. <verse number="47" style="v"
    />Ɩnʋnʋ Bulu <char style="w">igyí</char> ahapʋ́ dɛhɛn pʋ́ Farisifɔ ámʋ bɛtɩ aba asʋ́n agyípʋ́
    fia. Mʋ́ʋ́ bɛfɩtɛ́ aba bɛɛ, “Nkálɩ abɔ́bwɛ? Lɛ́lɛ́ mʋ́ á, oyin ánfɩ dɛ́ osúna tsɔtsɔɔtsɔ
    bwɛ. <verse number="48" style="v"/>Nɩ́ anɩmɛ́ka mʋ itin á, ɔhagyíɔha ɔbɔ́hɔ mʋ gyi. Ɩbɛ́ha
    Romafɔ bɛ́ba bobwie anɩ Bulu ɔtswɛ́kpa amʋ, yíntá anɩ ɔmá!”</para>
  <para style="p">
    <verse number="49" style="v"/>Támɛ amʋ́tɔ́ ɔkʋlɛá bʋtɛtɩ́ mʋ Kaiafa, ogyi Bulu igyí ɔhapʋ́
    dɛhɛn ofí ámʋtɔ lɛ́bláa amʋ́ ɔbɛ́ɛ, “Mlɩ mʋ́ mlɩméyín ɔlala! <verse number="50" style="v"
    />Mlɩmɔ́kʋ́bɩ́ ánɩ́ ɩbʋ alɛ́á ɔbakʋ́lɛ obówu ahá fɛ́ɛ́ nwunsʋ, dʋn ánɩ́ ɔmá ámʋtɔ ahá
    fɛ́ɛ́ bɛ́hɩ?” <verse number="51" style="v"/>Megyí Kaiafa onutó agywɩɩn ɔ́lɔpʋblɩ́ asʋ́n ánfɩ.
    Támɛ ɩ́nɩá ofí ámʋtɔ mʋgyí Bulu igyí ɔhapʋ́ dɛhɛn sʋ á, igyi asʋ́n ánɩ́ ɔlɛblɩ́ tswɩ
    ánɩ́ ilehián ánɩ́ Yesu obówu há Yudafɔ ɔmá. <verse number="52" style="v"/>Megyí bɛɛ ɔmá
    ámʋ nkʋlɛ pɛ́ sʋ obówu, mboún alɩá ɔbɛ́kpa Bulu ahá ánɩ́ badásáɩ́n fɛ́ɛ́ bɔwa abatɔ,
    bɔ́bwɛ ɩkʋlɛ sʋ.</para>
  <para style="p">
    <verse number="53" style="v"/>Tsú ɛkɛ ámʋ bɔwa agywɩɩn bwɛ ánɩ́ bɔ́mɔ Yesu bɩ. <verse
      number="54" style="v"/>Ɩ́nɩ sʋ Yesu mɛ́trá tsiá lɛ́ ɩwɩ ɔwan Yudafɔtɔ. Mboún ɔlɛnatɩ́ yɔ́
    wúlu kʋá bʋtɛtɩ́ mʋ́ Efraim, ánɩ́ ɩbʋ dimbísʋ́. Mʋa mʋ akasɩ́pʋ́ amʋ betsiá ɩnʋ.</para>
  <para style="p">
    <verse number="55" style="v"/>Brɛ́ ámʋtɔ á, Yudafɔ nkɛá bɔ́pʋgyi Israelfɔsʋ <char style="w"
      >Katsʋn Nkɛ</char> ámʋ lawíé wóyí tá. Ahá tsɔtsɔɔtsɔ botsu awúlusʋ dʋ́ yɔ́ Yerusalem
    ánɩ́ bɔyɔ́gyʋráa ɩwɩ asa nkɛ ámʋ ɩfʋn. <verse number="56" style="v"/>Brɛ́á bɔyɔ Bulu
    ɔtswɛ́kpa wunsɩnɛ́sʋ́ ɩnʋ á, bodunká ánɩ́ bówun Yesu. Mʋ́ sʋ bɛfɩtɛ́ aba bɛɛ, “Nkálɩ
    mlɩdɛ́kɩ́ɩ? Mlɩlahogyi mlɩaa, ɔbɛ́ba nkɛ ánfɩtɔ lóó?” <verse number="57" style="v"/>Támɛ
    brɛ́ ámʋtɔ á, Bulu igyí ahapʋ́ dɛhɛn pʋ́ Farisifɔ ámʋ babláa ahá bɛɛ, nɩ́ ɔkʋ owun
    ɔtɩ́nɛ́á Yesu bʋ a, ɔhá amʋ́ ɩbɩ, mɛ́nɩ bɛyɛ́kɩtá mʋ.</para>
  <chapter number="12" style="c"/>
  <para style="rem">Proofread 03-07-09</para>
  <para style="s">Ofobí Fánfáánfán Pʋwʋ́lɩ́ Yesu</para>
  <para style="r">(Mateo 26:6-13; Marko 14:3-9)</para>
  <para style="p">
    <verse number="1" style="v"/>Ilesi nkensíé abʋgyi Israelfɔsʋ Katsʋn Nkɛ a, Yesu lɔ́yɔ Lasaro
    amʋ́ʋ́ ɔlɔkʋsʋ́a tsu afúlitɔ ámʋ wúlutɔ Betania. <verse number="2" style="v"/>Mʋ́ ntʋ́pwɛsʋ
    bɔtswɩ ɔpʋ́nʋ́ há mʋ. Marta léye atogyihɛ ɔpʋ́nʋ́ ámʋ asɩ. Lasaro mʋa ahá ámʋ́ʋ́ bɛtɩ ámʋ
    bɔwa ɩbɩ gyi atɔ́ Yesu wá. <verse number="3" style="v"/>Ɩnʋ <char style="w">Maria</char> lɔ́pʋ
    ofobí fánfáánfán ánɩ́ ɩbʋ ibíá prɛntʋa yílé ɔbɔ bɛtsɛɩ́ wʋ́lɩ́ Yesu ayabisʋ, ɔlɔpʋ mʋ
    nwunsʋ-imi tsítsi mʋ́. Ofobí ámʋ ɔfan lɔhɔ wóyí ámʋtɔ fɛ́ɛ́.<note caller="+" style="f"
        ><char style="fr" closed="false">12:3 </char><char style="ft" closed="false">Oyí kʋá
        bʋtɛtɩ́ </char><char style="fqa" closed="false">Naadɩ </char><char style="ft" closed="false"
        >nlín bʋtɔpʋ́bwɛ́ ofobí ámʋ.</char></note>
    <verse number="4" style="v"/>Támɛ Yuda Iskariot, ogyi Yesu akasɩ́pʋ́ amʋtɔ ɔkʋlɛ, ɔbɛ́lɛ Yesu
    há ámʋ mʋ́ lɛ́blɩ́ ɔbɛ́ɛ, <verse number="5" style="v"/>“Ofobí ánfɩ bʋ bíá. Ntogyi sʋ́
    bʋmɛfɛ mʋ́, pʋ́ kɔ́ba amʋ há ahiánfɔ? Mʋ́ bíá bɔ́bwɛ ɔbakʋ́lɛ ofi ɔkʋlɛ akatua.” <verse
      number="6" style="v"/>Megyí ahiánfɔ nwewúun sʋ Yuda dɛ́ asʋ́n ánfɩ blɩ́. Owikplu ógyi sʋ.
    Mʋ wá sika okentebi bʋ, otetsíá wí kʋ lɛ́ mʋ́tɔ́.</para>
  <para style="p">
    <verse number="7" style="v"/>Yesu lɛ́blɩ́ ɔbɛ́ɛ, “Mlɩsi mʋ ɔpʋ ofobí ánfɩ wʋlɩ mɩ́ ha mɩ́
    opulákɛ́. <verse number="8" style="v"/>Ahiánfɔ mʋ́ bétsiá mlɩ wá ekekegyíɛkɛ, támɛ mɩ́
    mʋ́ mméetsiá mlɩ wá yɔ́.”</para>
  <para style="s">Bɛkɩklɩ́ɩ Lasaro Nwunsʋ</para>
  <para style="p">
    <verse number="9" style="v"/>Yudafɔ tsɔtsɔɔtsɔ bonu ánɩ́ Yesu laba Betania. Mʋ́ sʋ begya ɔkpa
    yɔ́ mʋ ɔkɩ́kpa. Megyí mʋ nkʋlɛ sʋ bɔyɔ́ ɩnʋ. Bɛyɛ́kɩ Lasaro amʋ́ʋ́ Yesu lɔ́kʋsʋ́a tsu afúlitɔ
    ámʋ ɛ́. <verse number="10" style="v"/>Mʋ́ sʋ Bulu <char style="w">igyí</char> ahapʋ́ dɛhɛn amʋ
    bɔbwɛ agywɩɩn bɛɛ bɔ́mɔ Lasaro ɛ́. <verse number="11" style="v"/>Tsúfɛ́ mʋ kʋsʋ́a tsu afúlitɔ
    sʋ Yudafɔ tsɔtsɔɔtsɔ bʋdɛ ɔma yinkí bɔhɔ Yesu gyi.</para>
  <para style="s">Bɔhɔ Yesu Fɛ́ Owíe Yerusalem</para>
  <para style="r">(Mateo 21:1-11; Marko 11:1-11; Luka 19:28-40)</para>
  <para style="p">
    <verse number="12" style="v"/>Ɔyɩ kɛhɛ a, ɔdɔm amʋ́ʋ́ baba nkɛ ogyíkpá amʋ bonu ánɩ́ Yesu
    ɔbá Yerusalem. <verse number="13" style="v"/>Mʋ́ sʋ bɛka mbláa, bɔpʋ ɔkpa beyéfia mʋ. Bʋdɛ
    okitikíti bɛɛ, “<char style="w">Hosiána</char>! Bulu oyúla ɔhá anfɩ́ ɔna anɩ Wíe Bulu
    dátɔ́ ɔbá ánfɩ! Bulu oyúla Israel Owíe amʋ!” <figure style="fig"
      desc="Jesus rides into Jerusalem" file="CN01784B.TIF" size="span" loc="JHN12:12-19"
      copy="David C. Cook Foundation" ref="Yohane 12:13">Mʋ́ sʋ bɛka mbláa, bɔpʋ ɔkpa beyéfia mʋ.
      // Bʋdɛ okitikíti bɛɛ, “Hosiána”</figure></para>
  <para style="p">
    <verse number="14" style="v"/>Yesu lénya afrímú ɔkʋ, ɔlɔdʋ bian mʋsʋ, fɛ́ alɩá bɔwanlɩ́n wá
    Bulu asʋ́ntɔ́ bɛɛ,</para>
  <para style="q1">
    <verse number="15" style="v"/>“<char style="w">Sionfɔ</char>, mlɩmánya ifú!</para>
  <para style="q2">Mlɩ Wíe dɩ́n afrímú ibísʋ́ ɔbá á!”</para>
  <para style="p">
    <verse number="16" style="v"/>Yesu akasɩ́pʋ́ amʋ bʋmɔkɔsɩ́ nú asʋ́n ánfɩ asɩ. Támɛ brɛ́á
    Bulu lɔ́kʋsʋ́a Yesu tsú afúlitɔ, wá mʋ numnyam ɔma a, bɛkaɩ́n ánɩ́ bɔwanlɩ́n asʋ́n ánfɩ
    tsú mʋ ɩwɩ. Mʋ́ bɔbwɛ há mʋ a.</para>
  <para style="p">
    <verse number="17" style="v"/>Aha ánɩ́ bobuo Yesu brɛ́á ɔlɛtɩ Lasaro fúli-ɔbɔ́tɔ́, kʋ́sʋ́a mʋ
    tsú afúlitɔ bɔyɔ mʋ́sʋ́ dá asʋ́n ánfɩ ɔkan. <verse number="18" style="v"/>Ɩ́nɩ sʋ ɔdɔm amʋ
    beyéfia mʋ nɩ. Bonu ánɩ́ alabwɛ́ osúna anfɩ. <verse number="19" style="v"/>Farisifɔ amʋ
    bɛbláa aba bɛɛ, “Mlɩlawun ánɩ́ anɩlabwɛ́ kásíán. Mlɩkɩ, ahá fɛɛ bayɔ́ bʋbuo mʋ o!”</para>
  <para style="s">Griikifɔ Akʋ Bodunká Yesu</para>
  <para style="p">
    <verse number="20" style="v"/>Griikifɔ akʋ bʋbʋ ahá ámʋ́ʋ́ bɛba Bulu osúmkpá Yerusalem
    Israelfɔsʋ Katsʋn Nkɛ ámʋtɔ. <verse number="21" style="v"/>Bɔyɔ Filipo ánɩ́ otsu Betsaida
    ánɩ́ ɩbʋ Galilea ɔmátɔ́ wá yɛ́bláa mʋ bɛɛ, “Owíé, anɩdékléá abówun Yesu.”</para>
  <para style="p">
    <verse number="22" style="v"/>Filipo lɛ́bláa Andrea, mʋa mʋnyɔ bɛyɛ́bláa Yesu. <verse
      number="23" style="v"/>Yesu lɛ́bláa amʋ́ ɔbɛ́ɛ, “Brɛ́ lafʋn ánɩ́ bɔ́wa Nyankpʋsa-Mʋ-Bi ámʋ
    numnyam. <verse number="24" style="v"/>Ɔnɔkwalɩ ndɛ mlɩ bláa. Nɩ́ kpolibí mɔkʋ́wíé ɔbɔ́tɔ́,
    ɩkwɛ, plɔ́ á, kpoli ibi-kʋlɛ amʋ kɛ́n igyi. Támɛ nɩ́ ɩkwɛ, plɔ́ á, ɩtɔbwɛ́ abí tsɔtsɔɔtsɔ.
      <verse number="25" style="v"/>Nɩ́ ɔkʋ tɔdwɛ́ mʋ nkpa ɔyɩ́ ánfɩtɔ á, ɔbɔ́hʋlɩ́ɩ mʋ́. Nɩ́ ɔkʋ
    ɛ́ tamadwɛ́ mʋ nkpa á, obénya nkpa ánɩ́ ɩtamatá. <verse number="26" style="v"/>Nɩ́ mlɩtɔ ɔkʋ
    ɔbɛ́ɛ mósum mɩ́ á, ilehián ánɩ́ obóbuo mɩ, mɛ́nɩ obétsiá ɔtɩ́nɛ́á mbʋ. Nɩ́ ɔkʋ dɛ́ mɩ́
    sum á, mɩ́ Sɩ́ ɔbɔ́wa mʋ numnyam.”</para>
  <para style="s">Yesu Lowu Ɩwɩ Asʋ́n Blɩ́</para>
  <para style="p">
    <verse number="27" style="v"/>Yesu lɔ́yɔ mʋ́sʋ́ ɔbɛ́ɛ, “Séi á, asʋ́n dɛ́ mɩ́ klʋn háan!
    Amansʋ nɛ́blɩ́? Blɩ́ ntɛblɩ́ mbɛ́ɛ, Mɩ́ Sɩ́, lɛ mɩ́ tsu asʋn wunhɛ anfɩtɔ lóó? Ó-o, mʋ́ sʋ
    nɛba nɩ. <verse number="28" style="v"/>Mɩ́ Sɩ́, wa fʋ́ ɩwɩ numnyam!”</para>
  <para style="p">Ɩnʋ á, ɔmɛ ɔkʋ lótsu ɔsʋ́sʋ́ ba ɔbɛ́ɛ, “Nawá mɩ́ ɩwɩ numnyam dodo. Nɛ́trá wa
    mʋ́.”</para>
  <para style="p">
    <verse number="29" style="v"/>Brɛ́á ɔdɔm amʋ́ʋ́ bʋlɩɩ́ ɩnʋ ámʋ bonu ɔmɛ amʋ a, bɛblɩ́ bɛɛ
    “Ɔpráda lapʋ́tɩ́.” Akʋ ɛ́ bɛɛ, “<char style="w">Bulu-ɔbɔpʋ</char> lábláa mʋ asʋ́n!”</para>
  <para style="p">
    <verse number="30" style="v"/>Ɩnʋ Yesu lɛ́bláa amʋ́ ɔbɛ́ɛ, “Mlɩ sʋ ɔmɛ anfɩ lalɩn, megyí mɩ́.
      <verse number="31" style="v"/>Brɛ́á Bulu obégyi ɔyɩ́tɔ́fɔ asʋ́n nɩ́. Brɛ́á Bulu ɔbɛ́kplɩ́
    Ɔbʋnsám, ɔyɩ́sʋ́ ogyípʋ́ amʋ obíásʋ́ nɩ́. <verse number="32" style="v"/>Támɛ mɩ́ mʋ́ á,
    nɩ́ bɛdá mɩ́ mántá <char style="w">oyikpalíhɛsʋ</char>, tsú mʋ́ lɩ́ɩ́ á, nɛ́kpa ahá fɛ́ɛ́
    ba mɩ́ ɩwɩ wá.” <verse number="33" style="v"/>(Yesu lɛ́blɩ́ asʋ́n ánfɩ pʋ́súná lowu oduá
    mówu.)</para>
  <para style="p">
    <verse number="34" style="v"/>Ɩnʋ ɔdɔm amʋ bɛfɩtɛ́ mʋ bɛɛ, “Anɩ mʋ́ anɩlónu tsú anɩ Mbla
    ɔwʋlʋ́ ámʋtɔ ánɩ́ Kristo, (ɔhá ámʋ́ʋ́ Bulu ladá mʋ ofúli amʋ) obétsiá brɛ́ fɛ́ɛ́. Mʋ́
    ntogyi sʋ fʋ́dɛblɩ́ fɛɛ, ilehián ánɩ́ bɛdá Nyankpʋsa-Mʋ-Bi ámʋ mántá oyísʋ́, tsú mʋ́
    lɩ́ɩ́? Ma gyí Nyankpʋsa-Mʋ-Bi ámʋ?”</para>
  <para style="p">
    <verse number="35" style="v"/>Yesu lɛ́bláa amʋ́ ɔbɛ́ɛ, “Brɛ́ kpalobí kʋ pɛ́ ɩlasí ánɩ́ Wankɩ
    amʋ ɔbɛ́trá tsiá mlɩ wá. Ɩ́nɩá Wankɩ amʋ trá ɔbʋ mlɩ wá á, mlɩnatɩ wankɩ amʋtɔ, mɛ́nɩ
    owí mɛ́ɛta wá mlɩ. Tsúfɛ́ ɔhá ánɩ́ ɔna oklúntɔ tamabɩ́ ɔtɩnɛ́á ɔyɔ́. <verse number="36"
      style="v"/>Brɛ́ ánfɩ wankɩ<note caller="+" style="f"><char style="fr" closed="false">12:36
        </char><char style="ft" closed="false">Yesu gyí Wankɩ amʋ.</char></note> amʋ trá ɔbʋ mlɩ
    wá á, mlɩhɔ mʋ gyi, mɛ́nɩ mlɔ́bwɛ wankɩ amʋ abí.”</para>
  <para style="s">Yudafɔ Yesu Máhogyi</para>
  <para style="p">Brɛ́á Yesu lɛ́bláa amʋ́ asʋn anfɩ tá á, ɔlɛnatɩ́ yéŋaín. <verse number="37"
      style="v"/>Ɩ́nɩá ɔlɔbwɛ osúna tsɔtsɔɔtsɔ amʋ́ ansɩ́tɔ́ ó á, bʋmɔhɔ mʋ gyi. <verse
      number="38" style="v"/>Ɩ́nɩ lɛ́ha Bulu ɔnɔ́sʋ́ ɔtɔɩ́pʋ́ <char style="w">Yesaia</char> asʋ́n
    ámʋ́ʋ́ ɔlɛblɩ́ tswɩ dodo amʋ lɛ́ba mʋ́tɔ́. Ɔbɛ́ɛ,</para>
  <para style="q1">“Anɩ Wíe, ma láhɔ asʋ́n ámʋ́ʋ́ anɩlɛ́blɩ́ ámʋsʋ gyi?</para>
  <para style="q2">Ma anɩ Wíe lalɛ́ mʋ túmi súná?”</para>
  <para style="p">
    <verse number="39" style="v"/>Mʋ́ sʋ bʋmɛtálɩ́ hɔ Yesu gyi, tsúfɛ́ Yesaia lɛ́trá blɩ́
    ɔbɛ́ɛ,</para>
  <para style="q1">
    <verse number="40" style="v"/>“Anɩ Wíe Bulu lahá bʋmedéwúun,</para>
  <para style="q2">bʋ́mɛdɛ́ asʋ́n nu,</para>
  <para style="q1">Mʋ́ sʋ bʋmóowun atɔ́,</para>
  <para style="q2">bʋmóonu asʋ́n, mɛ́nɩ bɛ́damlí ba mɩ́ wá,</para>
  <para style="q2">nɛ́tsa amʋ́ ɩlɔ.”</para>
  <para style="p">
    <verse number="41" style="v"/>Yesaia lówun Yesu numnyam. Mʋ́ sʋ ɔlɛblɩ́ asʋ́n ánfɩ tsú mʋ ɩwɩ
    nɩ́.</para>
  <para style="p">
    <verse number="42" style="v"/>Mʋ́ ó á, Yudafɔ ahandɛ amʋ tsɔtsɔɔtsɔ bɔhɔ mʋ gyi, támɛ bʋmɛlɛ
    amʋ́ hógyi ɔwan. Tsúfɛ́ benya ifú ánɩ́ Farisifɔ ámʋ bɛ́bɩ amʋ́, gya amʋ́ lɛ́ amʋ́ <char
      style="w">ofíakpa</char>. <verse number="43" style="v"/>Tsúfɛ́ bʋtekle bɛɛ ahá bʋkánfʋ
    amʋ́ dʋn ánɩ́ Bulu ɔbɛ́kanfʋ́ amʋ́.</para>
  <para style="s">Yesu Asʋ́n Bulu Ɔbɔ́pʋgyi Ahá Asʋ́n</para>
  <para style="p">
    <verse number="44" style="v"/>Yesu lɔ́kplʋn blɩ́ ɔbɛ́ɛ, “Megyí mɩ́ nkʋlɛ ɔhagyíɔha ánɩ́ ɔlɔhɔ
    mɩ gyi déhógyi. Ɔhá ámʋ́ʋ́ ɔlɔwa mɩ́ sɩ́sɩ́ ámʋ ɛ́. <verse number="45" style="v"
    />Ɔhagyíɔha ánɩ́ ɔdɛ mɩ́ wúun dɛ́ ɔhá ámʋ́ʋ́ ɔlɔwa mɩ́ sɩ́sɩ́ ámʋ ɛ́ wúun. <verse
      number="46" style="v"/>Naba ɔyɩ́ ánfɩtɔ fɛ́ wankɩ, fɛ́kɩ ɔsʋlʋ́ʋ anfɩsʋ ɩwankɩ, mɛ́nɩ
    ɔhagyíɔha ánɩ́ ɔlɔhɔ mɩ gyi méesin oklúntɔ. <verse number="47" style="v"/>Nɩ́ ɔkʋ onú mɩ́
    asʋ́n, támɛ omegyi mʋ́sʋ́ á, megyí mɩ́ ɔbɛ́ha mʋ ɩpɔ́n. Tsúfɛ́ mmɛba asʋ́n ogyíkpá. Ahá
    nkpa ɔhɔ́kpa nɛba. <verse number="48" style="v"/>Ɔha ánɩ́ okíná mɩ́, ɔmɔhɔ mɩ́ asʋ́n ɛ́ bʋ
    asʋ́n ánɩ́ bɔ́pʋhá mʋ ɩpɔ́n. Mɩ́ asʋn blɩ́hɛ́ amʋ ɩbɛ́ha mʋ ɩpɔ́n ɛkɛ tráhɛ amʋ. <verse
      number="49" style="v"/>Tsúfɛ́ megyí mɩ́ onutó túmi nɔpʋtɔ́ɩ́. Mɩ́ Sɩ́ lɔ́wa mɩ́ sɩ́sɩ́.
    Mʋlɛ́ha mɩ́ asʋ́n ánɩ́ mblɩ́ɩ, pʋ́ alɩá mblɩ́ɩ mʋ́. <verse number="50" style="v"/>Nyin ánɩ́
    mʋ asʋ́n ámʋ ɩtɛhá nkpa ánɩ́ ɩtamatá. Mʋ́ sʋ asʋ́n ánɩ́ ɔtɔwá mɩ́ blɩ́ kóún
    ntɛblɩ́.”</para>
  <chapter number="13" style="c"/>
  <para style="rem">Proofread 03-07-09</para>
  <para style="s">Akasɩ́pʋ́ Amʋ Ayabiasɩ Fwɩ</para>
  <para style="p">
    <verse number="1" style="v"/>Asa béfi Israelfɔsʋ Katsʋn Nkɛ ámʋ gyí asɩ á, Yesu lɛ́bɩ ánɩ́
    mʋ brɛ́ lafʋn ánɩ́ mɛ́dalɩ ɔyɩ́ ánfɩtɔ yɔ́ mʋ Sɩ wá. Ɔlɔdwɛ ahá ámʋ́ʋ́ bʋgyi mʋ klɛ
    ɔsʋlʋ́sʋ nfɩ ámʋ alɩɩ yɔ́fʋn mʋ owukɛ́.</para>
  <para style="p">
    <verse number="2" style="v"/>Mʋa mʋ akasɩ́pʋ́ amʋ befia ntʋ́pwɛ atɔ́ ogyíkpá. Alɩ brɛ́ ámʋtɔ
    á, ɔbʋnsám lawúna wie Simon Iskariot mʋ bi Yuda klʋntɔ ánɩ́ ɔyɛ́lɛ Yesu ha. <verse
      number="3" style="v"/>Yesu yin ánɩ́ mʋ Sɩ lɔ́pʋ tógyítɔ́ wá mʋ ɩbɩtɔ. Oyin ánɩ́ Bulu wá
    motsu ba, mʋ wá méyinkí yɔ́ nɩ́. <verse number="4" style="v"/>Mʋ́ sʋ ɔlɛlɛ ɩbɩ ɔlɛpɛ ámʋtɔ,
    ɔlɔkʋsʋ́ wɔ́ɩ́ mʋ atadɩɛ tswɩ, tsú ɔsan sába. <verse number="5" style="v"/>Ɔlɛtsɛɩ́ ntsu wá
    onuwétɔ́, olefi asɩ ɔdɛ mʋ akasɩ́pʋ́ amʋ ayabiasɩ fwɩ. Ɔfwɩ́ ɔmáyín a, alapʋ́ mʋ osíétɔ́
    ɔsan ámʋ tsítsi mʋ ayabiasɩ. <verse number="6" style="v"/>Brɛ́á ɩlɔtʋ Simon Petro a, ɔlɛfɩtɛ́
    Yesu ɔbɛ́ɛ, “Mɩ́ Wíé, fʋ́ ɔbɔ́fwɩ mɩ́ ayabiasɩ?”</para>
  <para style="p">
    <verse number="7" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Fʋmóonu tɔ́ ánfɩ ndɛbwɛ ánfɩ asɩ
    séi. Ɔma asa fóbonu mʋ́ asɩ.”</para>
  <para style="p">
    <verse number="8" style="v"/>Mʋ́ʋ́ Petro lɛ́bláa mʋ ɔbɛ́ɛ, “Ó-o! Mméesi, afʋfwɩ mɩ́ ayabiasɩ
    ɛkɛkɛɛkɛ.”</para>
  <para style="p">Yesu lɛ́bláa mʋ ɔbɛ́ɛ, “Nɩ́ mmɔfwɩ fʋ́ ayabiasɩ á, fʋméenya ogyíkpa mɩ́
    wá.”</para>
  <para style="p">
    <verse number="9" style="v"/>Simon Petro lɛ́bláa mʋ ɔbɛ́ɛ, “Mɩ́ Wíé, megyí mɩ́ ayabi nkʋlɛ.
    Wuna fwɩ mɩ́ ɩbɩ pʋ́ mɩ́ nwuntɔ ɛ́.”</para>
  <para style="p">
    <verse number="10" style="v"/>Yesu lɛ́bláa mʋ ɔbɛ́ɛ, “Ɔhá ánɩ́ alabie ntsu mɛ́trá hián
    ntsubíe. Mboún mʋ ayabiasɩ fwɩ pɛ́, tsúfɛ́ alalɩn dodo. Mlɩ ɩwɩ lalɩn, támɛ megyí mlɩ
    fɛ́ɛ́.” <verse number="11" style="v"/>(Yesu lɛ́bláa mʋ alɩ, tsúfɛ́ oyin ɔhá ánɩ́ ɔbɛ́lɛ mʋ
    há. Mʋ́ sʋ ɔlɛblɩ́ ɔbɛ́ɛ, “Megyí mlɩ fɛ́ɛ́ lálɩn” nɩ.)</para>
  <para style="p">
    <verse number="12" style="v"/>Brɛ́á ɔlɔfwɩ amʋ́ ayabiasɩ tá á, ɔlɛlatsú mʋ atadɩɛ wá,
    yínkí yétsiá ɔpʋ́nʋ́ ámʋ asɩ. Mʋ́ʋ́ ɔlɛfɩtɛ́ amʋ́ ɔbɛ́ɛ, “Mlɩlanú ɩtɔ́ ánfɩ nabwɛ́ há
    mlɩ ánfɩ asɩ? <verse number="13" style="v"/>Mlɩtɛtɩ́ mɩ́ &lt;Osunápʋ́,&gt; mlɩtɛtɩ́ mɩ́
    &lt;Owíé.&gt; Mʋ́ ɔkpa nɩ́, tsúfɛ́ mʋ́ ngyi nɩ́. <verse number="14" style="v"/>Nɩ́ mɩ́ ánɩ́
    ngyi mlɩ osunápʋ́ pʋ́ mlɩ Wíe, nafwɩ́ mlɩ ayabiasɩ á, mʋ́mʋ́ ilehián ánɩ́ mlɩ ɛ́ mlɔ́fwɩ
    mlɩ aba ayabiasɩ. <verse number="15" style="v"/>Nabwɛ́ súná mlɩ, mɛ́nɩ mlɔ́bwɛ mʋ́ alɩ ámʋ́ʋ́
    nabwɛ́ mʋ́ há mlɩ ámʋ. <verse number="16" style="v"/>Ɔnɔkwalɩ ndɛ mlɩ bláa. Osúmpʋ́ ɔkʋkʋ
    mɔ́dʋn mʋ wie. Alɩ kɛ́n sumbí ɔyɔpʋ́ mɔ́dʋn ɔhá ánɩ́ ɔlɔwa mʋ nɩ. <verse number="17"
      style="v"/>Ɩ́nɩá mlɩlabɩ́ ɔnɔkwalɩ anfɩ á, Bulu obóyulá mlɩ nɩ́ mlegyi mʋ́sʋ́.</para>
  <para style="p">
    <verse number="18" style="v"/>“Megyí mlɩ fɛ́ɛ́ ɩwɩ asʋ́n ndɛblɩ́. Tsúfɛ́ nyin ahá ánɩ́
    nalɛ́. Támɛ lehián ánɩ́ Bulu asʋ́n ánfɩ ɩbɛ́ba mʋ́tɔ́. Asʋ́n ámʋ ɔbɛ́ɛ, &lt;Ɔhá ámʋ́ʋ́
    mɩ́a mʋnyɔ anɩdɛ́ ɩbɩ wa ɔlɛpɛtɔ ámʋ lakʋ́sʋ́ lɩ́ɩ́ mɩ́sʋ́.&gt; <verse number="19" style="v"
    />Ndɛ mlɩ bláa séi asa ɩba, mɛ́nɩ nɩ́ ɩbá á, mlɔ́hɔ mɩ gyi ánɩ́ mɩ́gyí ɔhá ámʋ́ʋ́ mbɛ́ɛ
    ngyi ámʋ nɩ. <verse number="20" style="v"/>Ɔnɔkwalɩ ndɛ mlɩ bláa. Ɔhagyíɔha ánɩ́ ɔlɔhɔ ɔhá
    ánɩ́ nɔwa sumbí lahɔ mɩ. Alɩ kɛ́n ɔhagyíɔha ánɩ́ ɔlɔhɔ mɩ lahɔ mɩ́ Sɩ́ ámʋ ɔlɔwa mɩ́ sɩ́sɩ́
    ámʋ ɛ́ nɩ́.”</para>
  <para style="s">Yesu Lɛ Há</para>
  <para style="r">(Mateo 26:20-25; Marko 14:17-21; Luka 22:21-23)</para>
  <para style="p">
    <verse number="21" style="v"/>Brɛ́á Yesu lɛ́blɩ́ asʋ́n ánfɩ tá á, asʋ́n ɩhɩ́ɛ́ dɛ mʋ háan
    mʋ klʋntɔ. Mʋ́ sʋ olowunáa kpa mʋ́ tati ɔbɛ́ɛ, “Ɔnɔkwalɩ ndɛ mlɩ bláa, mlɩtɔ ɔkʋlɛ ɔbɛ́lɛ mɩ́
    há.”</para>
  <para style="p">
    <verse number="22" style="v"/>Akasɩ́pʋ́ amʋ bɛkpɛlɛ́ kɩ aba ansɩ́tɔ́, tsúfɛ́ bʋmeyín amʋ́tɔ́
    ɔmʋá ɔdɛ. <verse number="23" style="v"/>Akasɩ́pʋ́ amʋtɔ ɔkʋlɛá otsie mantáa Yesu, gyí ɔmʋá
    Yesu tɛhɩ́ɛ́ dwɛ́ nɩ́. <verse number="24" style="v"/>Mʋ́ sʋ Simon Petro lóbun mʋ ansíbi ɔbɛ́ɛ,
    ɔfɩ́tɛ mʋ ɔhá ánɩ́ ɔbɛ́lɛ mʋ há.</para>
  <para style="p">
    <verse number="25" style="v"/>Mʋ́ʋ́ ɔkasɩ́pʋ́ amʋ léyinkí kpɩ́sá Yesusʋ, fɩ́tɛ́ mʋ ɔbɛ́ɛ,
    “Mɩ́ Wíé, ma ɔbɛ́lɛ fʋ́ há?”</para>
  <para style="p">
    <verse number="26" style="v"/>Yesu lɛ́bláa mʋ ɔbɛ́ɛ, “Ɔhá ámʋ́ʋ́ nébia bodobodo, pʋ́dá
    oputsútɔ́ há ámʋ gyí mʋ nɩ.” Ɩnʋ olebia bodobodo pʋ́dá oputsútɔ́ há Yuda, ogyi Simon
    Iskariot mʋ bi. <verse number="27" style="v"/>Olenya hɔ mʋ́ alɩ, Ɔbʋnsám lówie mʋtɔ. Mʋ́ sʋ
    Yesu lɛ́bláa mʋ ɔbɛ́ɛ, “Bwɛ tɔ́á fʋdekléá fɔ́bwɛ sasa!” <verse number="28" style="v"/>Ahá
    ámʋ́ʋ́ bʋtsie ɔpʋ́nʋ́ ámʋ asɩ ámʋtɔ ɔkʋkʋ mɛ́bɩ tɔ́á sʋá Yesu lɛ́bláa mʋ asʋ́n ánfɩ.
      <verse number="29" style="v"/>Amʋ́tɔ́ akʋ bʋkɩ bɛɛ, Yuda gyí amʋ́ sikasʋ ɔkɩ́pʋ. Fíalɩ Yesu
    dɛ́ mʋ bláa ɔbɛ́ɛ, ɔyɔ́hɔ atɔ́á bɔ́pʋgyi nkɛ ámʋ, ntɛ́ɛ ɔpʋ́ʋ tɔkʋ ya ahiánfɔ.</para>
  <para style="p">
    <verse number="30" style="v"/>Yuda lénya hɔ bodobodo amʋ alɩ́, ɔlɛdalɩ. Owí latá alɩ brɛ́
    ámʋ.</para>
  <para style="s">Mbla Pɔpwɛ</para>
  <para style="p">
    <verse number="31" style="v"/>Yuda lénya dálɩ obuto ɩnʋ alɩ Yesu lɛ́blɩ́ ɔbɛ́ɛ, “Brɛ́á Mɩ́,
    Nyankpʋsa-Mʋ-Bi ánfɩ numnyam bɛ́lɩn ɔwan nɩ́. Bulu ɔbɔ́tsʋn mɩsʋ lɛ́ mʋ numnyam ɔwan. <verse
      number="32" style="v"/>Nɩ́ ɔtsʋn mɩsʋ lɛ́ mʋ numnyam ɔwan á, alɩ kɛ́n ɔbɔ́tsʋn mʋ ɩwɩsʋ lɛ́
    mɩ́ numnyam ɔwan nɩ́. Ɔbɔ́wa mɩ́ numnyam ɩnʋnʋ. <verse number="33" style="v"/>Mɩ́ abí,
    mmɛ́ɛtrá tsiá mlɩ wá, wá ɔpá. Mlódunká mɩ́. Alɩ ámʋ́ʋ́ nɛbláa Yudafɔ ahandɛ amʋ mbɛ́ɛ,
    &lt;Mlɩmɛ́ɛtalɩ́ ba ɔtɩ́nɛ́á nɔyɔ́ ámʋ&gt; a, alɩ kɛ́n ndɛ mlɩ bláa mlɩ ɛ́ nɩ́. <verse
      number="34" style="v"/>Mbla pɔpwɛ ndɛwa há mlɩ mbɛ́ɛ, mlɩdwɛ aba. Alɩ ámʋ́ʋ́ nɔdwɛ mlɩ ámʋ
    a, alɩ kɛ́n mlɩpʋ́ ɔdwɛ ámʋ dwɛ mlɩ aba nɩ́. <verse number="35" style="v"/>Nɩ́ mlɩdɛ́ aba dwɛ
    á, ibósuná ahá fɛ́ɛ́ ánɩ́ mɩ́ akasɩ́pʋ́ mlɩgyí.”</para>
  <para style="s">Petro Ɔbɔ́swɩɩ́ Ɔbɛ́ɛ Mʋmeyín Yesu</para>
  <para style="r">(Mateo 26:31-35; Marko 14:27-31; Luka 22:31-34)</para>
  <para style="p">
    <verse number="36" style="v"/>Simon Petro lɛ́fɩtɛ́ Yesu ɔbɛ́ɛ, “Mɩ́ Wíé, nkʋ́nʋ fɔyɔ́?”</para>
  <para style="p">Yesu lɛ́lɛ mʋ́ ɔnɔ́ ɔbɛ́ɛ, “Ɔtɩ́nɛ́ ámʋ́ʋ́ nɔyɔ́ ámʋ a, fʋmɛ́ɛtalɩ́ buo mɩ yɔ́
    ɩnʋ séi. Támɛ ɔma a, fóbobuo mɩ.”</para>
  <para style="p">
    <verse number="37" style="v"/>Petro lɛ́fɩtɛ́ mʋ ɔbɛ́ɛ, “Mɩ́ Wíé, ntogyi sʋ́ mmɛ́ɛtalɩ́ buo fʋ
    séi. Nówu fʋ́ sʋ!”</para>
  <para style="p">
    <verse number="38" style="v"/>Yesu lɛ́fɩtɛ́ mʋ ɔbɛ́ɛ, “Fówu mɩ́ sʋ? Ɔnɔkwalɩ ndɛ fʋ́ bláa.
    Fɔ́swɩɩ́ pʋ́ ɩbɩ wá ogyá tse sa fɛɛ fʋmeyín mɩ́ asa batɛ ɔbɛ́lɛ ɔnɔ́.”</para>
  <chapter number="14" style="c"/>
  <para style="rem">Proofread 03-07-09</para>
  <para style="s">Ɔsɩ́ Ámʋ Wá Ɔkpa</para>
  <para style="p">
    <verse number="1" style="v"/>Yesu lɛ́bláa mʋ akasɩ́pʋ́ amʋ ɔbɛ́ɛ, “Opúni mátsií mlɩ. Mlɩhɔ
    Bulu gyi, amlɩhɔ mɩ gyi. <verse number="2" style="v"/>Otsiákpá tsɔtsɔɔtsɔ bʋ mɩ́ Sɩ́
    wóyítɔ́. Nɩ́ otsiákpá ma ɩnʋ á, tɛkɩ mmɛbláa mlɩ mbɛ́ɛ nɛyɛ́la ɩnʋ yáɩ́ mlɩ. <verse
      number="3" style="v"/>Nɩ́ nɔyɔ́ yɛ́la otsiákpá amʋ yáɩ́ mlɩ tá á, néyinkí bá bɛkpa mlɩ
    yáa mɩ́ ɩwɩ wá, mɛ́nɩ mlétsiá ɔtɩ́nɛ́á mbʋ. <verse number="4" style="v"/>Mlɩyin ɔkpa ánɩ́
    ɩda yɔ ɔtɩ́nɛ́ ámʋ́ʋ́ nɔyɔ́.”</para>
  <para style="p">
    <verse number="5" style="v"/>Ɩnʋ Toma lɛ́fɩtɛ́ mʋ ɔbɛ́ɛ, “Mɩ́ Wíé, anɩméyín ɔtɩ́nɛ́á fɔyɔ́,
    nkálɩ abɔ́bwɛ abɛ́bɩ ɔkpa ámʋ?”</para>
  <para style="p">
    <verse number="6" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Mɩ́gyí ɔkpa ámʋ, ɔnɔkwalɩ amʋ pʋ́
    nkpa ámʋ. Ɔhaa mɛ́ɛtalɩ́ yɔ́ mɩ́ Sɩ́ ámʋ wá, nkɛ́tɩ alatsʋn mɩsʋ. <verse number="7" style="v"
    />Nɩ́ mlɩyin mɩ lɛ́lɛ́ á, tɛkɩ mlɩlabɩ́ mɩ́ Sɩ́ ámʋ ɛ́. Támɛ séi mʋ́ mlɩlawun mʋ, mlɩlabɩ́
    mʋ ɛ́.”</para>
  <para style="p">
    <verse number="8" style="v"/>Filipo lɛ́bláa mʋ ɔbɛ́ɛ, “Anɩ Wíé, suna anɩ fʋ́ Sɩ́ ámʋ. Mʋ́
    kpán tsɔ anɩ.”</para>
  <para style="p">
    <verse number="9" style="v"/>Yesu lɛ́fɩtɛ́ mʋ ɔbɛ́ɛ, “Filipo! Mbʋ mlɩ wá dodoodo. Mʋ́ sʋ
    fʋmɔkʋ́bɩ́ mɩ́? Ɔhagyíɔha ánɩ́ alawun mɩ kɩ lawun mɩ́ Sɩ́ ámʋ. Ntogyi sʋ́ fʋ́dɛblɩ́ fɛɛ,
    nsúna mlɩ Ɔsɩ́ ámʋ? <verse number="10" style="v"/>Fʋmohogyi ánɩ́ mbʋ mɩ́ Sɩ́ ámʋtɔ, mʋ ɛ́
    ɔbʋ mɩtɔ? Asʋ́n ánfɩ ndɛ mlɩ bláa anfɩ motsú mɩ́ onutó wá. Mboún mɩ́ Sɩ́ ámʋ́ʋ́ ɔbʋ mɩtɔ
    ámʋ dɛ́ mʋ agyʋ́má yɔ. <verse number="11" style="v"/>Nɩ́ ndɛ mlɩ bláa mbɛ́ɛ, mbʋ mɩ́ Sɩ́
    ámʋtɔ, mʋ ɛ́ ɔbʋ mɩtɔ á, mlɩhɔ mɩ gyi. Nɩ́ mlɩmɔ́ɔhɔ asʋ́n ámʋsʋ gyi óó á, ofúla amʋ́ʋ́
    ndɛbwɛ ámʋ sʋ mlɩhɔ mɩ gyi. <verse number="12" style="v"/>Ɔnɔkwalɩ ndɛ mlɩ bláa. Ɔhagyíɔha
    ánɩ́ ɔlɔhɔ mɩ gyi a, ɔbɔ́bwɛ ɩtɔ́á ndɛbwɛ. Ɔbɔ́bwɛ mʋ́ dʋn mɩ́ klɛ́, tsúfɛ́ mɩ́ mʋ́ nɔyɔ́ mɩ́
    Sɩ́ ámʋ wá. <verse number="13" style="v"/>Nɔ́bwɛ tógyítɔ́á mlɔ́kʋlɩ́ mɩ́ ɩdátɔ́ há mlɩ,
    mɛ́nɩ nɔ́wa mɩ́ Sɩ́ ámʋ numnyam. <verse number="14" style="v"/>Nɩ́ mlɔkʋ́lɩ́ tógyítɔ́ mɩ́
    ɩdátɔ́ á, nɔ́bwɛ mʋ́.</para>
  <para style="s">Ɔŋɛ Wankɩ́hɛ́ Amʋ Ɩbá</para>
  <para style="p">
    <verse number="15" style="v"/>“Nɩ́ mlɩtɔdwɛ́ mɩ́ á, mlégyi mɩ́ mblasʋ. <verse number="16"
      style="v"/>Nɔ́kʋlɩ́ mɩ́ Sɩ́, ɔbɔ́pʋ Ɔma Ɔlɩɩ́pʋ́ bambá sɩ́sɩ́ mlɩ, ɔbɛ́ba betsiá mlɩ wá
    brɛ́ fɛ́ɛ́. <verse number="17" style="v"/>Mʋgyí Ɔŋɛ Wankɩ́hɛ́. Mʋtósúná ɔnɔkwalɩ ánɩ́ ɩbʋ
    Bulutɔ. Ɔyɩ́tɔ́ ahá bʋmɛ́ɛtalɩ́ hɔ mʋ, tsúfɛ́ bʋmɛdɛ́ mʋ dunká. Bʋmɛ́ɛbɩ mʋ ɛ́, támɛ mlɩ mʋ́
    mlɩyin mʋ, tsúfɛ́ ɔbʋ mlɩ wá, obétsiá mlɩtɔ.</para>
  <para style="p">
    <verse number="18" style="v"/>“Mméesi mlɩ tswɩ fɛ́ awumbi. Néyinkí bá mlɩ wá. <verse
      number="19" style="v"/>Ɩlasí kpalobí ɔyɩ́tɔ́ ahá bʋmɛ́ɛtrá wun mɩ, támɛ mlɩ mʋ́ mlówun
    mɩ. Ɩ́nɩá mbʋ nkpa sʋ á, mlɩ ɛ́ mlétsiá nkpa. <verse number="20" style="v"/>Nɩ́ ɛkɛ ámʋ
    ɩfʋn a, mlɛ́bɩ ánɩ́ mbʋ mɩ́ Sɩ́ ámʋtɔ. Mlɩ ɛ́ mlɩbʋ mɩtɔ fɛ́ alɩ ámʋ́ʋ́ mɩ́ ɛ́ mbʋ mlɩtɔ
    ámʋ.</para>
  <para style="p">
    <verse number="21" style="v"/>“Ahá ánɩ́ bʋdɛ mɩ́ mblasʋ gyí a, amʋ́gyí mɩ́ adwɛpʋ́ nɩ́.
    Ɔhagyíɔha ánɩ́ ɔtɔdwɛ́ mɩ́ á, mɩ́ Sɩ́ ɔbɔ́dwɛ mʋ. Mɩ́ ɛ́ nɔ́dwɛ mʋ, lɛ́ mɩ́ ɩwɩ ɔwan súná
    mʋ.”</para>
  <para style="p">
    <verse number="22" style="v"/>Mʋ́ʋ́ Yuda (megyí Yuda Iskariot) lɛ́fɩtɛ́ mʋ ɔbɛ́ɛ, “Mɩ́ Wíe,
    ntogyi sʋ́ anɩ nkʋlɛ pɛ́ fɛ́lɛ ɩwɩ ɔwan súná, megyí ɔyɩ́tɔ́ ahá fɛ́ɛ́?”</para>
  <para style="p">
    <verse number="23" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Nɩ́ ɔkʋ dɛ́ mɩ́ dwɛ á, ɔbɔ́bwɛ
    dɩ́nká mɩ́ atosunáhɛ́sʋ. Mɩ́ Sɩ́ ɔbɔ́dwɛ mʋ. Mɩ́a mɩ́ Sɩ́ ámʋ nyɔ abɛ́ba betsiá mʋ wá.
      <verse number="24" style="v"/>Ɔhá ánɩ́ ɔtamadwɛ́ mɩ́ ɔmɔ́ɔbwɛ dɩ́nká mɩ́ atosunáhɛ́sʋ.
    Asʋ́n ánfɩ ndɛblɩ́ mlɩdénu ánfɩ motsú mɩ́ onutó wá. Mɩ́ Sɩ́ lɔ́wa mɩ́, mʋ wá
    itsú.</para>
  <para style="p">
    <verse number="25" style="v"/>“Ndɛ mlɩ asʋ́n ánfɩ bláa, séi ánfɩ mbʋ mlɩ wá. <verse
      number="26" style="v"/>Támɛ Ɔma Ɔlɩɩ́pʋ́, ogyi <char style="w">Ɔŋɛ Wankɩ́hɛ́</char> amʋ́ʋ́
    mɩ́ Sɩ́ ɔbɔ́pʋsɩ́sɩ́ mɩ́ ɩdátɔ́ ámʋ obósuná mlɩ tógyítɔ́. Ɔbɛ́kaɩ́n mlɩ asʋ́ngyíasʋ́n
    ánɩ́ nɛbláa mlɩ.</para>
  <para style="p">
    <verse number="27" style="v"/>“Iwilwii ndɛ mlɩ ha! Napʋ́ mɩ́ iwilwii há mlɩ. Megyí mʋ́ ámʋ́ʋ́
    ɔyɩ́tɔ́fɔ bʋtɛhá ámʋ odu. Mlɩmáha opúni itsii mlɩ. Ifú ɛ́ mákɩtá mlɩ. <verse number="28"
      style="v"/>Nabláa mlɩ bɔtsʋn mbɛ́ɛ, ndɛnatɩ́, támɛ néyinkí bá mlɩ wá. Nɩ́ mlɩtɔdwɛ́ mɩ́
    á, tɛkɩ mlénya ansigyí ánɩ́ nɔyɔ́ mɩ́ Sɩ́ wá, tsúfɛ́ ɔdʋn mɩ. <verse number="29" style="v"
    />Ndɛ mlɩ ɩ́nɩ fɛ́ɛ́ bláa yaɩ́, mɛ́nɩ nɩ́ ɩbá mʋ́tɔ́ á, mlóhogyi. <verse number="30"
      style="v"/>Mmɛ́ɛtrá tɔɩ́ yɔ́ nkpá, tsúfɛ́ ɔyɩ́sʋ́ ogyípʋ́ ámʋ ɔbá. Ɔma túmi mɩ́sʋ́.
      <verse number="31" style="v"/>Ntonú mɩ́ Sɩ́ ɔmɛ, mɛ́nɩ ɔyɩ́tɔ́fɔ bɛ́bɩ ánɩ́ ntɔdwɛ́
    mʋ.</para>
  <para style="p">“Mlɩkʋsʋ anatɩ.”</para>
  <chapter number="15" style="c"/>
  <para style="rem">Proofread 03-07-09</para>
  <para style="s">Wáɩn Oyí Onutó</para>
  <para style="p">
    <verse number="1" style="v"/>Yesu lɛ́blɩ́ ɔbɛ́ɛ, “Mɩ́gyí <char style="w">wáɩn</char> ɩfla
    onutó. Mɩ́ Sɩ́ gyí mʋ́ ɔdɔ́pʋ. <verse number="2" style="v"/>Bámbigyíbámbiá ɩbʋ mɩ́ ɩwɩ,
    ɩtamaswíé á, ɔtɛkpálɩ́ mʋ́ tsítsá. Támɛ kugyíkʋá itoswíé á, ɔtɛlá mʋ́ wankláán,
    mɛ́nɩ ibóswie tsɔtsɔɔtsɔ dʋn. <verse number="3" style="v"/>Mɩ́ atosunáhɛ́ anfɩ mlɩlanú ánfɩ
    sʋ mlɩ <char style="w">ɩwɩ</char> latɩn dodo. <verse number="4" style="v"/>Mlɩtsia mɩ́tɔ́, mɩ́
    ɛ́ antsia mlɩtɔ. Bámbi kʋkʋʋkʋ mɛ́ɛtalɩ́ swíé abí, nkɛ́tɩ ɩtsa mʋ́ oyísʋ́ brégyíbrɛ́. Alɩ
    kɛ́n mlɩ ɛ́ mlɩmɛ́ɛtalɩ́ swíé abí, nkɛ́tɩ mlɩbʋ mɩtɔ nɩ́.</para>
  <para style="p">
    <verse number="5" style="v"/>“Mɩ́gyí wáɩn ɩfla ámʋ. Mlɩgyí mʋ́ abámbi. Ɔhá ánɩ́ ɔbʋ mɩtɔ,
    mɩ́ ɛ́ mbʋ mʋtɔ obóswie abí tsɔtsɔɔtsɔ, tsúfɛ́ mlɩmɛ́ɛtalɩ́ bwɛ́ tɔtɔɔtɔ tsʋn mɩ́ ɔma.
      <figure style="fig" desc="Grape trellis" file="hk00112b.tif" size="span" loc="JHN15:1-17"
      copy="Horace Knowles, The Bible Society, London" ref="Yohane 15:5">Wáɩn ɩfla mʋ́a mʋ́ abi
      nɩ.</figure>
    <verse number="6" style="v"/>Ɔhagyíɔha ánɩ́ ometsie mɩtɔ gyí fɛ́ bámbiá bakpálɩ́ mʋ́ bun,
    ɩbɔ́wʋlɩ, bɛ́kpa mʋ́ wá ogyá. <verse number="7" style="v"/>Nɩ́ mlɩtsie mɩtɔ, mɩ́ asʋ́n ɛ́ ɩbʋ
    mlɩtɔ á, mlɛ́fɩtɛ mɩ́ Sɩ́ tógyítɔ́á mlɩdéklé, ɔbɛ́ha mlɩ. <verse number="8" style="v"/>Nɩ́
    mloswíé abí tsɔtsɔɔtsɔ á, ɩbɔ́wa mɩ́ Sɩ́ numnyam. Mʋ́ obósuná ánɩ́ mɩ́ akasɩ́pʋ́ mlɩgyí
    nɩ́. <verse number="9" style="v"/>Alɩ ámʋ́ʋ́ mɩ́ Sɩ́ tɔdwɛ́ mɩ́ ámʋ a, alɩ kɛ́n mɩ́ ɛ́ ntɔdwɛ́
    mlɩ nɩ́. Mlɩtsia mɩ́tɔ́, mɛ́nɩ nɔ́dwɛ mlɩ yɔ́. <verse number="10" style="v"/>Nɩ́ mlegyi mɩ́
    mblasʋ á, nɔ́dwɛ mlɩ yɔ́, fɛ́ alɩ ámʋ́ʋ́ mɩ́ ɛ́ ntegyi mɩ́ Sɩ́ mblasʋ, ɔtɔdwɛ́ mɩ́ yɔ́
    ámʋ.</para>
  <para style="p">
    <verse number="11" style="v"/>“Nabláa mlɩ asʋ́n ánfɩ fɛ́ɛ́, mɛ́nɩ ansigyí ámʋ́ʋ́ ɩbʋ mɩtɔ
    ámʋ bétsiá mlɩtɔ. Fówun ansɩ́ bégyi mlɩ wankláán. <verse number="12" style="v"/>Mbla
    ánɩ́ ndɛpʋhá mlɩ gyí; mlɩdwɛ aba fɛ́ alɩá ntɔdwɛ́ mlɩ. <verse number="13" style="v"/>Ɔdwɛ
    kʋkʋ mɔdʋ́n ánɩ́ ɔkʋ obówu mʋ nyawie nwunsʋ. <verse number="14" style="v"/>Nɩ́ mlegyi mɩ́
    mblasʋ á, mɩ́ anyawíe mlɩgyí. <verse number="15" style="v"/>Mmɛ́ɛtrá tɩ mlɩ mɩ́ asúmpʋ́.
    Tsúfɛ́ osúmpʋ́ méyín tɔ́á mʋ wie dɛ́bwɛ. Ndɛ mlɩtɩ mɩ́ anyawíe, tsúfɛ́ nabláa mlɩ
    tógyítɔ́á nonu tsú mɩ́ Sɩ́ wá. <verse number="16" style="v"/>Megyí mlɩ lɛ́lɛ mɩ́. Mɩ́lɛ́lɛ
    mlɩ yáɩ́ mbɛ́ɛ, mlɩyɔ́ɔ amlɩyoswie abíá ibétsiá brɛ́ fɛ́ɛ́, mɛ́nɩ mɩ́ Sɩ́ ɔbɛ́ha mlɩ
    tógyítɔ́á mlɔ́kʋlɩ́ mʋ mɩ́ ɩdátɔ́. <verse number="17" style="v"/>Mbla ánɩ́ ndɛwa há mlɩ
    gyí, &lt;Mlɩdwɛ aba.&gt;</para>
  <para style="s">Ahá Bólu Mlɩ</para>
  <para style="p">
    <verse number="18" style="v"/>“Nɩ́ ɔyɩ́tɔ́ ahá bʋdɛ mlɩ lu á, mlɩkaɩn ánɩ́ mɩ́ begyankpá
    lú. <verse number="19" style="v"/>Nɩ́ ɔyɩ́tɔ́ ahá mlɩgyí a, tɛkɩ ɔyɩ́tɔ́ ahá bɔ́dwɛ mlɩ fɛ́
    amʋ́ abí. Támɛ nalɛ́ mlɩ tsú ɔyɩ́tɔ́fɔtɔ, sʋ mlɩmá amʋ́tɔ́. Ɩ́nɩ sʋ ɔyɩ́tɔ́fɔ bʋtolú mlɩ
    nɩ́. <verse number="20" style="v"/>Mlɩkaɩn asʋ́n ámʋ́ʋ́ nɛbláa mlɩ mbɛ́ɛ, &lt;Osúmpʋ́ ɔkʋkʋ
    mɔ́dʋn mʋ wie&gt; amʋsʋ. Nɩ́ ahá bʋdɩn mɩ́sʋ́ a, mlɩ ɛ́ bɛ́dɩnká mlɩsʋ. Nɩ́ begyi mɩ́ asʋ́nsʋ́
    á, mlɩ ɛ́ bégyi mlɩ asʋ́nsʋ́. <verse number="21" style="v"/>Támɛ mɩ́bʋ́ mlɩ, sʋ bɔ́pʋ ɩ́nɩ
    fɛ́ɛ́ gyi mlɩ, tsúfɛ́ bʋmeyín ɔhá ámʋ́ʋ́ ɔlɔwa mɩ́ ámʋ. <verse number="22" style="v"/>Nɩ́
    mmɔkʋ́bláa amʋ́ asʋansʋ á, tɛkɩ bʋma ɩpɔ́n kʋkʋ gyí. Támɛ séi ánfɩ mʋ́ bʋma ɔnɔ́ lɛ́.
      <verse number="23" style="v"/>Ɔhagyíɔha ánɩ́ otolú mɩ́ tolú mɩ́ Sɩ́ ɛ́. <verse number="24"
      style="v"/>Nabɔbwɛ agyʋ́má ánɩ́ ɔhaa mɔ́kʋ́bwɛ́ mʋ́ odu kɩ amʋ́tɔ́. Nɩ́ bʋmɔpʋ amʋ́ ansíbi
    wun mʋ́ á, tɛkɩ Bulu mɛ́ɛha amʋ́ ɩpɔ́n. Bowun tɔ́á nɔbwɛ asa bʋdɛ mɩ́a mɩ́ Sɩ́ lu. <verse
      number="25" style="v"/>Ilehián ánɩ́ ɩbɛ́ba alɩ, mɛ́nɩ asʋ́n ámʋ́ʋ́ bɔwanlɩ́n wá amʋ́
    Mblatɔ bɛɛ, &lt;Bolu mɩ́ kpaalɩ&gt; ámʋ ɩbɛ́ba mʋ́tɔ́.</para>
  <para style="p">
    <verse number="26" style="v"/>“Nɔ́wa Ɔma Ɔlɩɩ́pʋ́ obótsu mɩ́ Sɩ́ wá bá. Mʋgyí <char
      style="w">Ɔŋɛ Wankɩ́hɛ́</char> amʋ. Mʋtósúná ɔnɔkwalɩ ánɩ́ ɩbʋ Bulutɔ. Obégyi mɩ́ ɩwɩ
    adánsɩɛ. <verse number="27" style="v"/>Mlɩ ɛ́ mlégyi mɩ́ ɩwɩ adánsɩɛ, tsúfɛ́ mlɩlatsíá mɩ́
    wá tsú brɛ́á nefi atɔ́ suná asɩ.</para>
  <chapter number="16" style="c"/>
  <para style="rem">Proofread 03-07-09</para>
  <para style="p">
    <verse number="1" style="v"/>“Nabláa mlɩ asʋ́n anfɩ fɛ́ɛ́, mɛ́nɩ mlɩmɛ́ɛdɩda hógyitɔ. <verse
      number="2" style="v"/>Yudafɔ ahandɛ bégya mlɩ lɛ́ amʋ́ ofíakpa. Brɛ́ kʋ kʋ́ráá ɩbɛ́ba
    ánɩ́ ahá bɔ́mɔ mlɩ, súsu bɛɛ Bulu agyʋ́má bʋdɛyɔ. <verse number="3" style="v"/>Bɔ́pʋ ɩ́nɩ
    gyi mlɩ, tsúfɛ́ bʋmɔkʋ́bɩ́ mɩ́ ntɛ́ɛ mɩ́ Sɩ́ ámʋ. <verse number="4" style="v"/>Támɛ nabláa
    mlɩ asʋ́n ánfɩ, mɛ́nɩ nɩ́ ɩbá á, mlɛ́kaɩ́n ánɩ́ nɛbláa mlɩ yáɩ́.</para>
  <para style="s">Ɔŋɛ Wankɩ́hɛ́ Gyumagyihɛ</para>
  <para style="p">“Mmɔkɔsɩ́ bláa mlɩ asʋ́n ánfɩ, tsúfɛ́ mbʋ mlɩ wá. <verse number="5" style="v"
    />Támɛ séi ndɛ mlɩ bláa, tsúfɛ́ nɔyɔ́ ɔhá ámʋ́ʋ́ ɔlɔwa mɩ́ sɩ́sɩ́ ámʋ wá. Támɛ mlɩtɔ
    ɔkʋkʋ mɛ́fɩtɛ́ mɩ́ ɔbɛ́ɛ, &lt;Nkʋ́nʋ́ fɔyɔ́.&gt; <verse number="6" style="v"/>Ɩ́nɩá nabláa mlɩ
    asʋ́n ánfɩ sʋ á, awɩrɛhɔ lahɩ́ɛ́ kɩ́tá mlɩ. <verse number="7" style="v"/>Támɛ ndɛ mlɩ
    ɔnɔkwalɩ bláa. Ɔkláa lawá mlɩ ogyá ánɩ́ nɔyɔ́. Tsúfɛ́ nɩ́ mmɔyɔ á, Ɔma Ɔlɩɩ́pʋ́ amʋ
    ɔmɛ́ɛba mlɩ wá. Támɛ nɩ́ nɔyɔ́ á, nɔ́pʋ mʋ sɩ́sɩ́ mlɩ. <verse number="8" style="v"/>Nɩ́ ɔbá
    á, ɔbɛ́lɛ súná ɔyɩ́tɔ́ ahá ánɩ́ lakpanbwɛ sʋ bafwɩ́, ɔbɛ́lɛ tɔ́á igyi Bulu yilébwɛ pʋ́ mʋ
    asʋ́ngyí ɛ́ súná amʋ́. <verse number="9" style="v"/>Bɛ́bɩ ánɩ́ mɩ́sʋ́ máhógyi igyi lakpan.
      <verse number="10" style="v"/>Bɛ́bɩ tɔ́á igyi Bulu yilébwɛ, tsúfɛ́ nɔyɔ́ mɩ́ Sɩ́ wá,
    mlɩmɛ́ɛtrá wun mɩ ɛkɛkɛɛkɛ. <verse number="11" style="v"/>Bɛ́bɩ tɔ́á igyi Bulu asʋ́ngyí,
    tsúfɛ́ Bulu lahá ɔbʋnsám, ogyi ɔyɩ́sʋ́ ogyípʋ́ amʋ ɩpɔ́n dodo.</para>
  <para style="p">
    <verse number="12" style="v"/>“Mbʋ asʋ́n tsɔtsɔɔtsɔ ánɩ́ nɛ́bláa mlɩ, támɛ mlɩmɛ́ɛtalɩ́ nú
    mʋ́ fɛ́ɛ́ asɩ séi. <verse number="13" style="v"/>Ɔŋɛ Wankɩ́hɛ́ amʋ tósúná ɔnɔkwalɩ ánɩ́ ɩbʋ
    Bulutɔ. Nɩ́ ɔbá á, ɔbɛ́lɛ asʋ́n ánɩ́ igyi ɔnɔkwalɩ fɛ́ɛ́ súná mlɩ. Tsúfɛ́ megyí mʋ onutó
    túmitɔ ɔbɔ́tɔɩ́, mboún ɔbɛ́blɩ́ asʋ́n kugyíkʋá olonu. Ɔbɛ́bláa mlɩ mʋ́á ɩbɛ́ba ɛ́. <verse
      number="14" style="v"/>Ɔŋɛ́ ámʋ ɔbɔ́wa mɩ́ numnyam, tsúfɛ́ ɔbɛ́bláa mlɩ asʋ́n ánɩ́
    ntɛblɩ́. <verse number="15" style="v"/>Tógyítɔ́á mɩ́ Sɩ́ bʋ́ʋ a, mɩ́ bʋ́. Mʋ́ sʋ nabláa mlɩ
    mbɛ́ɛ, Ɔŋɛ́ ámʋ ɔbɛ́bláa mlɩ asʋ́n ánɩ́ ntɛblɩ́ nɩ́.</para>
  <para style="s">Akasɩ́pʋ́ Amʋ Awɩrɛhɔ Pʋ́ Ansigyí</para>
  <para style="p">
    <verse number="16" style="v"/>“Ɩlasí kpalobí mlɩmɛ́ɛtrá wun mɩ, támɛ ɩmɔ́ɔwa ɔpá kʋkʋ
    mlɛ́lawun mɩ.”</para>
  <para style="p">
    <verse number="17" style="v"/>Akasɩ́pʋ́ amʋtɔ akʋ bɛfɩtɛ́ aba bɛɛ, “Ngya ntɔ asʋ́n nɩ́? Ɔbɛ́ɛ,
    Ɩlasí kpalobí, anɩmɛ́ɛtrá wun mʋ, támɛ ɩmɔ́ɔwa ɔpá kʋkʋ, abɛ́lawun mʋ. Ɔdɛblɩ́ ɛ́ ɔbɛ́ɛ,
    &lt;Nɔyɔ́ mɩ́ Sɩ́ wá?&gt; <verse number="18" style="v"/>&lt;Ɩlasí kpalobí&gt; ánfɩ asɩ mɛ́?
    Anɩmɛ́dɛ́ asʋ́n ánfɩ ɔdɛblɩ́ ánfɩ asɩ nu.”</para>
  <para style="p">
    <verse number="19" style="v"/>Yesu lɛ́bɩ ánɩ́ akasɩ́pʋ́ amʋ bʋdeklé abʋfɩtɛ mʋ asʋ́n ámʋtɔ.
    Mʋ́ sʋ ɔlɛbláa amʋ́ ɔbɛ́ɛ, “Blɩ́ ndɛblɩ́ mbɛ́ɛ, ɩlasí kpalobí mlɩmɛ́ɛtrá wun mɩ. Támɛ
    ɩmɔ́ɔwa ɔpa kʋkʋ mlɛ́lawun mɩ. Ɩ́nɩ mlɩdɛ́ aba fɩtɛ́ nɩ́? <verse number="20" style="v"/>Ɔnɔkwalɩ
    ndɛ mlɩ bláa. Mlósu kpisíi, támɛ ɔyɩ́tɔ́ ahá mʋ́ bénya ansigyí. Mlégyi awɩrɛhɔ, támɛ
    mlɩ awɩrɛhɔgyí amʋ ɩbɛ́ba bemlí ansigyí. <verse number="21" style="v"/>Nɩ́ ɩkwɩ́ɩ dɛ ɔtsɩ
    dwiín á, ahʋmɩtɩ tɛkɩ́tá mʋ, tsúfɛ́ mʋ ɩwɩɔsɩn wúunbɩ lafʋn. Támɛ onyákwɩ́ɩ́ tá pɛ́
    ɔtɛtan mʋ ɩwɩɔsɩn ámʋsʋ, tsúfɛ́ ansɩ́ dɛ mʋ gyí ánɩ́ makwɩ́ɩ́ obí wá ɔyɩ́tɔ́. <verse
      number="22" style="v"/>Alɩ kɛ́n igyi há mlɩ nɩ́. Ahʋmɩtɩ dɛ mlɩ séi, támɛ nɛ́lawun mlɩ. Mʋ́
    sʋ mlɛ́hɩɛ nyá ansigyí ánɩ́ ɔhaa mɛ́ɛtalɩ́ ká mlɩ itin.</para>
  <para style="p">
    <verse number="23" style="v"/>“Alɩ ɛkɛ ámʋ a, mlɩmɛ́ɛtrá kʋlɩ́ mɩ́ tɔtɔɔtɔ. Ɔnɔkwalɩ ndɛ mlɩ
    bláa. Tógyítɔ́á mlɔ́kʋlɩ́ mɩ́ Sɩ́ mɩ́ ɩdátɔ́ a, ɔbɛ́ha mlɩ. <verse number="24" style="v"
    />Bɔtʋ ndɛ mlɩmɔ́kʋ́fɩ́tɛ́ tɔtɔɔtɔ mɩ́ ɩdátɔ́. Mlɩfɩtɛ, ɔbɛ́ha mlɩ, mɛ́nɩ ɩbɛ́hɩɛ wá mlɩ
    ansigyí.</para>
  <para style="s">Yesu Ɔyɩ́sʋ́ Gyí</para>
  <para style="p">
    <verse number="25" style="v"/>“Ndɛ mlɩ asʋ́n ánfɩ bláa ayébisʋ, támɛ brɛ́ kʋ bɛ́ba,
    mmɛ́ɛtrá tɔɩ́ ayébisʋ. Nówuná kpa mɩ́ Sɩ́ asʋ́n tati súná mlɩ. <verse number="26"
      style="v"/>Tsú brɛ́ ámʋsʋ pʋ́ya a, mlɔ́kʋlɩ́ mɩ́ Sɩ́ ámʋ atɔ́ mɩ́ ɩdátɔ́. Mmɛdɛ́blɩ́
    mbɛ́ɛ, mɩ́ ɔbɔ́kʋlɩ́ mʋ atɔ́ há mlɩ. <verse number="27" style="v"/>Tsúfɛ́ mɩ́ Sɩ́ ámʋ onutó
    tɔdwɛ́ mlɩ. Ɔtɔdwɛ́ mlɩ, tsúfɛ́ mlɩtɔdwɛ́ mɩ́, mlɩlahogyi ánɩ́ notsú mʋ wá. <verse
      number="28" style="v"/>Mɩ́ Sɩ́ wá notsu ba ɔyɩ́tɔ́. Séi á, ndeyinkí tsú ɔyɩ́tɔ́ nɔyɔ́ mɩ́
    Sɩ́ ámʋ wá.”</para>
  <para style="p">
    <verse number="29" style="v"/>Ɩnʋ akasɩ́pʋ́ amʋ bɛbláa mʋ bɛɛ, “Ɛhɛ́ɛn! Séi mʋ́ á, fʋtráa
    fʋmɛdɛ́tɔɩ́ ayébisʋ. <verse number="30" style="v"/>Séi mʋ́ anɩlabɩ́ ánɩ́ fʋyin tógyítɔ́.
    Mʋ́ sʋ mehián ánɩ́ ɔhaa ɔbɛ́trá fɩtɛ́ fʋ́ asʋansʋ. Ɩ́nɩ lahá anɩlahogyi ánɩ́ lɛ́lɛ́ fotsú
    Bulu wá.”</para>
  <para style="p">
    <verse number="31" style="v"/>Yesu lɛ́fɩtɛ́ amʋ́ ɔbɛ́ɛ, “Séi mʋ́ mlɩlahogyi? <verse number="32"
      style="v"/>Brɛ́ kʋ ɩbá. Ɩlafʋn ta, mlɛ́dasáɩ́n. Mlɩtɔ okugyíɔkʋ ɔbɔ́yɔ mʋ otsukpá sí mɩ́.
    Támɛ iméesi mɩ́ nkʋlɛ, tsúfɛ́ mɩ́ Sɩ́ ámʋ bʋ mɩ́ wá. <verse number="33" style="v"/>Nabláa
    mlɩ asʋ́n ánfɩ fɛ́ɛ́, mɛ́nɩ mlɔ́tsʋn mɩsʋ nyá iwilwii. Mlówun ɩwɩɔsɩn ɔyɩ́ ánfɩtɔ, támɛ
    mlɩwa klʋn, tsúfɛ́ nagyi ɔyɩ́sʋ́ dodo!”</para>
  <chapter number="17" style="c"/>
  <para style="rem">Proofread 03-07-09</para>
  <para style="s">Yesu Lɔ́bɔ Mpáɩ Mʋ Akasɩ́pʋ́ Nwunsʋ</para>
  <para style="p">
    <verse number="1" style="v"/>Yesu lɛ́blɩ́ asʋ́n ánfɩ tá, olotsu ansɩ́ fʋ́á kɩ ɔsʋ́sʋ́ bɔ́
    mpáɩ ɔbɛ́ɛ, “Óo mɩ́ Sɩ́, brɛ́ lafʋn. Wa mɩ́ numnyam, mɛ́nɩ mɩ́ ɛ́ nɔ́wa fʋ́ numnyam. <verse
      number="2" style="v"/>Tsúfɛ́ fɛha mɩ́ túmi ahá fɛ́ɛ́sʋ́, ánɩ́ nháa ahá ánɩ́ fɛha mɩ́
    fɛ́ɛ́ nkpa ánɩ́ ɩtamatá. <verse number="3" style="v"/>Nkpa ánɩ́ ɩtamatá ámʋ gyí, bʋbɩ́ɩ
    fʋ́ Bulu Ɔnɔkwalɩpʋ ɔkʋkʋ́nʋ́ ɔkʋlɛ pɛ́ ánfɩ, abʋbɩ mɩ́ Yesu Kristo anfɩ fɔpʋsɩ́sɩ́ ɔyɩ́tɔ́
    ánfɩ. <verse number="4" style="v"/>Nawá fʋ́ numnyam ɔsʋlʋ́ʋ anfɩsʋ, tsúfɛ́ namɔ́ agyʋ́má
    ámʋ́ʋ́ fɔpʋhá mɩ́ ámʋ fɛ́ɛ́ ɔnɔ́. <verse number="5" style="v"/>Mɩ́ Sɩ́! Wa mɩ́ numnyam fʋ́
    ansɩ́tɔ́ ngya, fɛ́ alɩ ámʋ́ʋ́ mbʋ mʋ́ fʋ́ wá yáɩ́ asa fɔbwɛ ɔyɩ́ ámʋ.</para>
  <para style="p">
    <verse number="6" style="v"/>“Nalɛ́ fʋ́ súná ahá ámʋ́ʋ́ fɛlɛ ɔyɩ́tɔ́ há mɩ́ ámʋ. Fʋ́bʋ́
    amʋ́, fɔpʋ amʋ́ há mɩ́, bagyi fʋ́ asʋ́nsʋ́. <verse number="7" style="v"/>Séi babɩ́ ánɩ́
    tógyítɔ́á mbʋ itsú fʋ́ wá. <verse number="8" style="v"/>Tsúfɛ́ nabláa amʋ́ asʋ́n ánɩ́
    fɔpʋhá mɩ́ fɛ́ɛ́, banú. Babɩ́ ánɩ́ lɛ́lɛ́ fʋ́ wá notsú, bahogyi ánɩ́ fʋ́lɔ́wa mɩ́.</para>
  <para style="p">
    <verse number="9" style="v"/>“Ndɛ fʋ́ kokóli ha amʋ́. Megyí ɔyɩ́tɔ́ ahá fɛ́ɛ́ ndɛ mpáɩ bɔ
    há. Mboún ahá ámʋ́ʋ́ fɔpʋhá mɩ́ ámʋ, tsúfɛ́ fʋ́bʋ́ amʋ́. <verse number="10" style="v"
    />Mɩ́ klɛ́ igyi fʋ́ klɛ́, fʋ́ klɛ́ ɛ́ igyi mɩ́ klɛ́. Fatsʋn amʋ́sʋ́ lɛ́ mɩ́ numnyam ɔwan. <verse
      number="11" style="v"/>Nɛbá fʋ́ wá séi. Mmɛ́ɛtrá tsiá ɔyɩ́tɔ́, támɛ amʋ́ mʋ́ bʋbʋ
    ɔyɩ́tɔ́. Mɩ́ Sɩ́ Wankɩ́hɛ́, pʋ fʋ́ ɩdá ámʋ́ʋ́ fɔpʋhá mɩ́ ámʋ túmi kɩ amʋ́sʋ́, mɛ́nɩ bɔ́bwɛ
    kʋlɛ fɛ́ alɩ ámʋ́ʋ́ mɩ́a fʋnyɔ anɩgyí kʋlɛ amʋ. <verse number="12" style="v"/>Brɛ́á mbʋ amʋ́
    wá á, nɛkɩtá amʋ́ wankláán, ɩdá ámʋ́ʋ́ fɔpʋhá mɩ́ ámʋ túmitɔ. Nɛlɛ ansɩ́ kɩ́tá amʋ́
    wankláán. Mmɛha amʋ́tɔ́ ɔkʋkʋ mɔ́fwɩ, dʋn ɔmʋamʋ́ʋ́ ɩda yaɩ́ ánɩ́ ɔbɛ́hɩ ámʋ, fɛ́kɩ Bulu
    asʋn wanlɩ́nhɛ́ amʋ ɩbɛ́ba mʋ́tɔ́. <verse number="13" style="v"/>Nɛbá fʋ́ wá séi. Támɛ brɛ́
    ánfɩ ntráa mbʋ ɔyɩ́tɔ́ nfɩ ndɛ asʋ́n ánfɩ blɩ́, mɛ́nɩ bénya ansigyí fɛ́ alɩ ámʋ́ʋ́ mɩ́ ɛ́
    mbʋ ansigyítɔ́ amʋ. <verse number="14" style="v"/>Nabláa amʋ́ asʋ́n ámʋ́ʋ́ fɛbláa mɩ ámʋ.
    Mʋ́ sʋ ɔyɩ́tɔ́ ahá bʋdɛ amʋ́ lu, tsúfɛ́ bʋtráa bʋmegyí ɔyɩ́tɔ́fɔ, fɛ́ alɩ ámʋ́ʋ́ mɩ́ ɛ́
    mmegyí ɔyɩ́tɔ́yín amʋ. <verse number="15" style="v"/>Mmɛdɛ́blɩ́ mbɛ́ɛ, fʋlɛ́ɛ amʋ́ lɛ ɔyɩ́tɔ́.
    Mboún mbɛ́ɛ fʋkɩ́ɩ amʋ́sʋ́ wankláán, mɛ́nɩ bʋmóowie lalahɛ ɔbwɛpʋ́<note caller="+" style="f"
        ><char style="fr" closed="false">17:15 </char><char style="ft" closed="false">Ɔbʋnsám gyí
        lalahɛ ɔbwɛpʋ́. </char></note> ámʋ ɩbɩtɔ. <verse number="16" style="v"/>Alɩ ámʋ́ʋ́ mmegyí
    ɔyɩ́tɔ́yín ngyi ámʋ a, alɩ́ amʋ́ ɛ́ bʋmegyí ɔyɩ́tɔ́fɔ nɩ́. <verse number="17" style="v"/>Fʋ́
    asʋ́n ámʋ gyí ɔnɔkwalɩ. Tsʋn mʋ́sʋ́ afʋpʋ amʋ́ bwɛ fʋ́ klɛ́. <verse number="18" style="v"/>Alɩ
    ámʋ́ʋ́ fɔwa mɩ́ sɩ́sɩ́ ɔyɩ́tɔ́ ámʋ a, alɩ́ mɩ́ ɛ́ nawá amʋ́ sɩ́sɩ́ nɩ́. <verse number="19"
      style="v"/>Amʋ́ sʋ nɔpʋ ɩwɩ há fʋ́, mɛ́nɩ amʋ́ ɛ́ bɔ́tsʋn ɔnɔkwalɩ amʋsʋ mlí fʋ́
    klɛ́.</para>
  <para style="p">
    <verse number="20" style="v"/>“Megyí mɩ́ akasɩ́pʋ́ amʋ nkʋlɛ ndɛ mpáɩ bɔ há. Mboún ahá
    ánɩ́ bɔ́tsʋn amʋ́ atosunáhɛ́sʋ hɔ mɩ gyi fɛ́ɛ́ ndɛbɔ há. <verse number="21" style="v"/>Ndɛ
    mpáɩ bɔ mbɛ́ɛ, amʋ́ fɛ́ɛ́ bʋbwɛ́ɛ kʋlɛ. Mɩ́ Sɩ́, alɩ ámʋ́ʋ́ fʋbʋ mɩtɔ, mɩ́ ɛ́ mbʋ fʋtɔ ámʋ a,
    ha amʋ́ ɛ́ abʋtsia anɩtɔ alɩ kɛ́n, fówun ɔyɩ́tɔ́ ahá bóhogyi ánɩ́ fʋ́lɔ́wa mɩ́ sɩ́sɩ́
    ɔyɩ́tɔ́. <verse number="22" style="v"/>Nawá ahá ánfɩ numnyam amʋ́ʋ́ fɔwa mɩ́ ámʋ, mɛ́nɩ
    bɔ́bwɛ kʋlɛ fɛ́ alɩá ntsu tamatsʋn mɩ́á fʋnyɔ nsɩnɛ́. <verse number="23" style="v"/>Mbʋ
    amʋ́tɔ́ fɛ́ alɩá fʋbʋ mɩtɔ, mɛ́nɩ bɔ́bwɛ kʋlɛ, ntsu mɔ́ɔtsʋn amʋ́ nsɩnɛ́. Nɩ́ ɩbá alɩ á,
    ɔyɩ́tɔ́ ahá bɛ́bɩ ánɩ́ fʋ́lɔ́wa mɩ́, fʋtɔdwɛ́ amʋ́ fɛ́ alɩ ámʋ́ʋ́ fʋtɔdwɛ́ mɩ́ ámʋ.</para>
  <para style="p">
    <verse number="24" style="v"/>“Mɩ́ Sɩ́! Ndeklé mbɛ́ɛ ahá ámʋ́ʋ́ fɔpʋhá mɩ́ ámʋ bétsiá mɩ́
    wá ɔtɩ́nɛ́ ámʋ́ʋ́ mbʋ amʋ. Fówun bówun numnyam amʋ́ʋ́ fɔwa mɩ́ ámʋ. Tsúfɛ́ fʋtɔdwɛ́ mɩ́
    asa fɔbwɛ ɔyɩ́. <verse number="25" style="v"/>Mɩ́ Sɩ́ Yilé ɔbwɛpʋ́! Ɔyɩ́tɔ́fɔ bʋmɛbɩ fʋ́, támɛ
    mɩ́ mʋ nyin fʋ. Ahá ánfɩ ɛ́ bʋyin ánɩ́ fʋ́lɔ́wa mɩ́ sɩ́sɩ́ ɔyɩ́tɔ́. <verse number="26"
      style="v"/>Nɛlɛ fʋ́ súná amʋ́. Nɛ́trá lɛ fʋ́ súná amʋ́. Fówun ɔdwɛ ámʋ́ʋ́ fʋtɔdwɛ́ mɩ́
    ámʋ itsia amʋ́tɔ́, mɛ́nɩ mɩ́ ɛ́ nétsiá amʋ́tɔ́.”</para>
  <chapter number="18" style="c"/>
  <para style="rem">Proofread 03-07-09</para>
  <para style="s">Yesu Kɩtá</para>
  <para style="r">(Mateo 26:47-56; Marko 14:43-50; Luka 22:47-53)</para>
  <para style="p">
    <verse number="1" style="v"/>Yesu lɔ́bɔ mpáɩ ánfɩ tá á, mʋa mʋ akasɩ́pʋ́ amʋ bɛnatɩ́ yɔ́tsʋn
    Kidron tsonkolitɔ wíé ndobíi kʋtɔ. <verse number="2" style="v"/>Yuda amʋ́ʋ́ ɔlɛlɛ Yesu há
    ámʋ ɛ́ yin ndobíi amʋtɔ, tsúfɛ́ Yesu mʋa mʋ akasɩ́pʋ́ bʋtetsíá yéfia ɩnʋ. <verse
      number="3" style="v"/>Mʋ́ sʋ Yuda lɛ́kpa Romafɔ ɩsá akɔpʋ́ pʋ́ Bulu ɔtswɛ́kpa agyópʋ akʋá
    Bulu <char style="w">igyí</char> ahapʋ́ dɛhɛn pʋ́ Farisifɔ bɔwa, bɔyɔ ɩnʋ. Bʋdɛ mbia, nkandɩ́ɛ
    pʋ́ akɔtɔ́. <verse number="4" style="v"/>Ɩ́nɩá Yesu yin tɔ́á ɩbá mʋsʋ sʋ á, ɔlɛdalɩ fia
    amʋ́, fɩ́tɛ́ amʋ́ ɔbɛ́ɛ, “Ma mlɩdédunká?”</para>
  <para style="p">
    <verse number="5" style="v"/>Bɛlɛ mʋ́ ɔnɔ́ bɛɛ, “Yesu Nasaretyin amʋ.”</para>
  <para style="p">Yesu lɛ́bláa amʋ́ ɔbɛ́ɛ, “Mɩ́ nɩ́.”</para>
  <para style="p">(Yuda amʋ́ʋ́ ɔdɛ mʋ lɛ há ámʋ ɛ́ lɩ́ɩ́ amʋ́ wá ɩnʋ.) <verse number="6"
      style="v"/>Brɛ́á Yesu lɛ́bláa amʋ́ ɔbɛ́ɛ, “Mɩ́ nɩ́!” á, bɛsankí yɛ́dɩda lalá kpla. <verse
      number="7" style="v"/>Yesu lɛ́lafɩ́tɛ́ amʋ́ ɔbɛ́ɛ, “Mbɛ́ɛ, ma mlɩdédunká?”</para>
  <para style="p">Bɛbláa mʋ bɛɛ, “Yesu Nasaretyin amʋ.”</para>
  <para style="p">
    <verse number="8" style="v"/>Yesu lɛ́bláa amʋ́ ɔbɛ́ɛ, “Nakʋ́ bláa mlɩ mbɛ́ɛ, mɩ́ nɩ́. Mʋ́ sʋ
    nɩ́ mɩ́ mlɩdédunká mʋ́ á, mlɩha ahá ánfɩ abʋnatɩ.” <verse number="9" style="v"/>(Ɔlɛbláa
    amʋ́ alɩ, mɛ́nɩ asʋ́n ámʋ́ʋ́ ɔlɛblɩ́ ámʋ ɩbɛ́ba mʋ́tɔ́. Ɔbɛ́ɛ, “Ahá ámʋ́ʋ́ fɔpʋhá mɩ́
    ámʋtɔ ɔkʋkʋ mɔ́fwɩ.”)</para>
  <para style="p">
    <verse number="10" style="v"/>Ɩnʋ á, Simon Petro dɛ́ ɔdayí ɩya anyɔ, ɔlɛbɩtɩ́ mʋ́ lɛ́, kpá
    Bulu igyí ɔhapʋ́ dɛhɛn osúmpʋ́ gyɔpɩ ɩsʋ. Osúmpʋ́ amʋ ɩdá gyí Malkus. <verse number="11"
      style="v"/>Yesu lɛ́bláa Petro ɔbɛ́ɛ, “Sankia fʋ́ ɔdayí wa mʋ́ ɔflɛtɔ! Imehián ánɩ́ nówun
    ɩwɩɔsɩn ánɩ́ mɩ́ Sɩ́ lahá mɩ́ ɔbɛ́ɛ nwúun lóó?”</para>
  <para style="s">Yesu Kpa Ya Hana</para>
  <para style="r">(Mateo 26:57-58; Marko 14:53-54; Luka 22:54)</para>
  <para style="p">
    <verse number="12" style="v"/>Ɩnʋ ɩsá akɔpʋ́ ámʋ, amʋ́ ɔhandɛ pʋ́ Bulu ɔtswɛ́kpa agyópʋ amʋ
    bɛkɩtá Yesu, klɩ́ mʋ ɩbɩ. <verse number="13" style="v"/>Begyankpá kpá mʋ ya Kaiafa mʋ sia
    Hana. Kaiafa gyí Bulu igyí ɔhapʋ́ dɛhɛn ofí ámʋtɔ nɩ́. <verse number="14" style="v"
    />Mʋlɛ́bláa Yudafɔ ahandɛ amʋ ɔbɛ́ɛ, ɩbʋ alɛ́á ɔbakʋ́lɛ obówu ahá fɛ́ɛ́ nwunsʋ nɩ́.</para>
  <para style="s">Petro Lékiná Yesu</para>
  <para style="r">(Mateo 26:69-70; Marko 14:66-68; Luka 22:55-57)</para>
  <para style="p">
    <verse number="15" style="v"/>Simon Petro mʋa ɔkasɩ́pʋ́ bambá bobuo Yesu. Bulu igyí ɔhapʋ́
    dɛhɛn amʋ yin ɔkasɩ́pʋ́ bámbá ánfɩ wankláán. Mʋ́ sʋ olobuo Yesu bítíwíé Bulu igyí
    ɔhapʋ́ dɛhɛn amʋ wóyítɔ́. <verse number="16" style="v"/>Támɛ Petro mʋ́ lési ɔlɩɩ́ wóyí
    ámʋ ɔnɔ́. Ɔkasɩ́pʋ́ bámbá ánfɩ óyin Bulu igyí ɔhapʋ́ dɛhɛn anfɩ lɛ́dalɩ yɛ́bláa otsibi
    ɔkʋá ɔdɛ wóyí ámʋ ɔnɔ́ gyo, ɔlɛkpa Petro ba wóyí ámʋtɔ. <verse number="17" style="v"
    />Otsibi amʋ lɛ́fɩtɛ́ Petro ɔbɛ́ɛ, “Megyí oyin ámʋ akasɩ́pʋ́ amʋtɔ ɔkʋ fʋ́gyi?”</para>
  <para style="p">Petro lɛ́lɛ mʋ́ ɔnɔ́ ɔbɛ́ɛ, “Ɛkɛkɛɛkɛ. Mma amʋ́tɔ́.”</para>
  <para style="p">
    <verse number="18" style="v"/>Atsalɩ bʋ ɩnʋ. Mʋ́ sʋ asúmpʋ́ pʋ́ agyópʋ amʋ bɔdʋdá ogyá,
    bʋlɩɩ́ mʋ́ asɩ. Petro ɛ́ lɛ́yɛlɩɩ́ amʋ́ wá, ɔdɛ ogyá ámʋ núu.</para>
  <para style="s">Bulu Igyí Ɔhapʋ́ Dɛhɛn Lɛ́fɩtɛ́ Yesu Asʋ́n</para>
  <para style="r">(Mateo 26:59-66; Marko 14:55-64; Luka 22:66-71)</para>
  <para style="p">
    <verse number="19" style="v"/>Bulu igyí ɔhapʋ́ dɛhɛn amʋ lɛ́fɩtɛ́ Yesu asʋ́n, tsú mʋ akasɩ́pʋ́
    pʋ́ mʋ́ atosunáhɛ́ ɩwɩ. <verse number="20" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Ahá ansɩ́tɔ́
    nɛlɩɩ́ blɩ́ mɩ́ asʋ́n fɛ́ɛ́. Netsiá súná atɔ́ Yudafɔ <char style="w">ofíakpa</char> pʋ́
      <char style="w">Bulu ɔtswɛ́kpa</char>, ɔtɩ́nɛ́á ahá fɛ́ɛ́ bʋtefia. Mmɛblɩ́ asʋansʋ ŋáintɔ.
      <verse number="21" style="v"/>Ntogyi sʋ́ fʋ́dɛ mɩ́ asʋ́n ánfɩ fɩtɛ́. Fɩtɛ ahá ánɩ́ bonu
    asʋ́n ánɩ́ nɛblɩ́. Amʋ́ yín asʋ́n ánɩ́ nɛblɩ́.”</para>
  <para style="p">
    <verse number="22" style="v"/>Brɛ́á Yesu lɛ́blɩ́ asʋ́n ánfɩ á, ɩnʋ agyópʋ amʋtɔ ɔkʋlɛá
    ɔlɩɩ́ mantáa mʋ lɛ́da mʋ ɩsʋtɔ, fɩ́tɛ́ mʋ ɔbɛ́ɛ, “Alɩ́ fɛ́lɛ Bulu igyí ɔhapʋ́ dɛhɛn asʋ́n ɔnɔ́
    nɩ́?”</para>
  <para style="p">
    <verse number="23" style="v"/>Yesu lɛ́bláa mʋ ɔbɛ́ɛ, “Nɩ́ nablɩ́ asʋkpan á, lɛ mʋ́ blɩ́
    ɔhagyíɔha onu. Támɛ nɩ́ ɔnɔkwalɩ nablɩ́ á, ntogyi sʋ fʋ́dɛ mɩ́ da?”</para>
  <para style="p">
    <verse number="24" style="v"/>Yesu trá ɔda ɔfɛ́tɔ́ ɔhandɛ Hana lɔ́pʋ mʋ sɩ́sɩ́ Bulu igyí
    ɔhapʋ́ dɛhɛn Kaiafa.</para>
  <para style="s">Petro Lɛ́trá Kiná Yesu</para>
  <para style="r">(Mateo 26:71-75; Marko 14:69-72; Luka 22:58-62)</para>
  <para style="p">
    <verse number="25" style="v"/>Simon Petro trá ɔlɩɩ́ ogyá ámʋ asɩ, ɔkʋ lɛ́fɩtɛ́ mʋ ɔbɛ́ɛ,
    “Megyí oyin ánfɩ akasɩ́pʋ́ amʋtɔ ɔkʋlɛ fʋgyi?”</para>
  <para style="p">Petro lɔ́swɩɩ́ ɔbɛ́ɛ, “Ɛkɛkɛɛkɛ. Mma amʋ́tɔ́!”</para>
  <para style="p">
    <verse number="26" style="v"/>Bulu igyí ɔhapʋ́ dɛhɛn amʋ osúmpʋ́ ɔkʋ, ogyi ɔhá ámʋ́ʋ́ Petro
    lɛ́kpa mʋ ɩsʋ kʋlɛ amʋ mʋ pio lɛ́fɩtɛ́ Petro ɔbɛ́ɛ, “Megyí fʋ́a mʋnyɔ nowun ndobíi amʋtɔ
    nɩ́?”</para>
  <para style="p">
    <verse number="27" style="v"/>Petro lɛ́trá swɩɩ́ pʋ́ ɩbɩ wá ogyá. Ɩnʋnʋ batɛ lɔ́bɔn.</para>
  <para style="s">Yesu Kpa Ya Pilato</para>
  <para style="r">(Mateo 27:1-2, 11-14; Marko 15:1-5; Luka 23:1-5)</para>
  <para style="p">
    <verse number="28" style="v"/>Ɔyɩ kɛhɛ bakɛ-bakɛ a, bɛkpa Yesu tsú Kaiafa wóyítɔ́ ya Roma
    ɔhandɛ ánɩ́ ɔdɛ Yudea ɔmásʋ́ gyí wóyítɔ́. Yudafɔ ahandɛ amʋ bʋmedékléá bɔ́pʋ ifin da
    ɩwɩ. Mʋ́ sʋ bʋmebitíwíé wóyítɔ́ ɩnʋ. Tsúfɛ́ bʋdekléá bɛ́kɩ ánɩ́ amʋ́ <char style="w"
      >ɩwɩ</char> lɛtɩn, mɛ́nɩ bɛ́talɩ́ gyi Israelfɔsʋ Katsʋn Nkɛ ámʋ.<note caller="+" style="f"
        ><char style="fr" closed="false">18:28 </char><char style="ft" closed="false">Nɩ́ fowíé
        ɔhá ánɩ́ omegyí Yudayin wóyítɔ́ a, ifin lada fʋ.</char></note>
    <figure style="fig" desc="Jesus Before Pilate" file="DN00490b.tif" size="span"
      loc="JHN 18:28-40" copy="Darwin Dunham, United Bible Societies, Nairobi" ref="Yohane 18:28"
      >Yesu kpa ya Pilato nɩ.</figure>
    <verse number="29" style="v"/>Mʋ́ alɩ sʋ Pilato lɛ́dalɩ ba kpankpá bɛfɩtɛ́ amʋ́ ɔbɛ́ɛ, “Amansʋ
    mlɩbʋ blɩ́ tsú oyin ánfɩ ɩwɩ?”</para>
  <para style="p">
    <verse number="30" style="v"/>Bɛbláa mʋ bɛɛ, “Nɩ́ ɔhá ánfɩ mɔ́kʋ́bwɛ́ lakpan á, tɛkɩ
    anɩmɛ́kpa mʋ ba fʋ.”</para>
  <para style="p">
    <verse number="31" style="v"/>Pilato lɛ́bláa amʋ́ ɔbɛ́ɛ, “Mʋ́mʋ́ mlɩkpa mʋ ya, amlɩyegyi mʋ
    asʋ́n mlɩ mbla ɔnɔ́.”</para>
  <para style="p">Yudafɔ ahandɛ amʋ bɛlɛ mʋ́ ɔnɔ́ bɛɛ, “Anɩmá ɔkpa mɔ́ ɔha.” <verse number="32"
      style="v"/>(Asʋ́n ánfɩ lɛ́ba mʋ́tɔ́, mɛ́nɩ asʋ́n ámʋ́ʋ́ Yesu lɛ́blɩ́ tsú mʋ lowu ánɩ́
    obówu ɩwɩ ámʋ ɩbɛ́ba mʋ́tɔ́.)</para>
  <para style="p">
    <verse number="33" style="v"/>Ɩnʋ Pilato léyinkí wíé wóyítɔ́. Mʋ́ʋ́ ɔlɛtɩ Yesu, fɩ́tɛ́ mʋ
    ɔbɛ́ɛ, “Fʋ́gyí Yudafɔ owíe amʋ nɩ?”</para>
  <para style="p">
    <verse number="34" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Fʋ́ onutó asʋn fɩtɛ́hɛ́ igyi, ntɛ́ɛ
    akʋ lábláa fʋ mɩ́ ɩwɩ asʋ́n?”</para>
  <para style="p">
    <verse number="35" style="v"/>Pilato lɛ́lɛ mʋ́ ɔnɔ́ ɔbɛ́ɛ, “Yudayin ngyi? Fʋ́ onutó ahá pʋ́
    Bulu igyí ahapʋ́ dɛhɛn lɛ́kpa fʋ́ ba mɩ. Ntɔ fabwɛ́?”</para>
  <para style="p">
    <verse number="36" style="v"/>Yesu lɛ́bláa mʋ ɔbɛ́ɛ, “Megyí ɔyɩ́ ánfɩtɔ ndɛ iwíe gyí. Nɩ́
    ɔyɩ́ ánfɩtɔ á, tɛkɩ mɩ́ abúopʋ bɔ́kɔ hɔ mɩ. Bʋmɛ́ɛha bʋmɔ́ɔpʋ mɩ́ wá Yudafɔ ahandɛ ɩbɩtɔ,
    támɛ megyí ɔyɩ́ ánfɩtɔ ndɛ iwíe gyí!”</para>
  <para style="p">
    <verse number="37" style="v"/>Pilato lɛ́fɩtɛ́ mʋ ɔbɛ́ɛ, “Mʋ́mʋ́ yɛ́ɛ owíe fʋgyi á?”</para>
  <para style="p">Yesu lɛ́lɛ́ mʋ́ ɔnɔ́ ɔbɛ́ɛ, “Ɔnɔkwalɩ fablɩ́ fɛɛ Owíe ngyi. Mɩ́ á, bɔkwɩɩ́ mɩ́
    nɛba ɔyɩ́ ánfɩtɔ ánɩ́ mbá ambegyi ɔnɔkwalɩ amʋ ɩwɩ adánsɩɛ. Ɔhagyíɔha ánɩ́ ogyi Ɔnɔkwalɩ
    amʋ klɛ́ tɛyaa asʋ nú mɩ́ ɔmɛ.”</para>
  <para style="p">
    <verse number="38" style="v"/>Pilato lɛ́fɩtɛ́ mʋ ɔbɛ́ɛ, “Ntɔ gyí ɔnɔkwalɩ amʋ?”</para>
  <para style="s">Pilato Lɛ́ha Ɔkpa Ɔbɛ́ɛ Bʋmɔ́ɔ Yesu</para>
  <para style="r">(Mateo 27:15-31; Marko 15:6-20; Luka 23:13-25)</para>
  <para style="p">Pilato lɛ́blɩ́ asʋ́n ánfɩ tá á, ɔlɛtrá dalɩ yɔ Yudafɔ ámʋ wá wóyí ɔnɔ́
    ɩnʋ. Ɔlɛbláa amʋ́ ɔbɛ́ɛ, “Mmɔkʋ́wun lalahɛ kʋkʋʋkʋá nɔ́pʋhá oyin ánfɩ ɩpɔ́n. <verse
      number="39" style="v"/>Támɛ mlɩ amándɩ́ɛ́ ɔnɔ́ á, ntesí obu ɔdɩpʋ́ ɔkʋlɛ há mlɩ Katsʋn
    Nkɛ kugyíkʋtɔ. Mlɩdéklé mlɩaa, nsíi Yudafɔ Owíe anfɩ ha mlɩ?”</para>
  <para style="p">
    <verse number="40" style="v"/>Bɔkplʋ́n lɛ mʋ́ ɔnɔ́ bɛɛ, “Ɛkɛkɛɛkɛ! Megyí mʋ. Si Baraba ha anɩ.”
    (Ogyo otswapʋ́ Baraba ɛ́ gyí).</para>
  <chapter number="19" style="c"/>
  <para style="rem">Proofread 03-07-09</para>
  <para style="p">
    <verse number="1" style="v"/>Ɩnʋ Pilato lɛ́ha bɛkpa Yesu ya, yɛ́pɩtɩ́ mʋ atɔ́ wankláán. <verse
      number="2" style="v"/>Ɩsá akɔpʋ́ ámʋ bɔlʋ obungyo-awu, bwɛ́ mʋ́ owíepa bun mʋ nwun, bɔwa mʋ
    ligá pɛpɛ kʋ. <verse number="3" style="v"/>Ɩnʋ bɛnatɩ́ bwɛ́ mʋ ahinlá bɛɛ, “Yudafɔ Owíe, fʋ́
    nkpasʋ ɔnlɩnsʋ!” Fówun badá mʋ ɩsʋtɔ kpa.</para>
  <para style="p">
    <verse number="4" style="v"/>Pilato lɛ́trá dalɩ yɔ wóyí ɔnɔ́ ɩnʋ yɛ́bláa amʋ́ ɔbɛ́ɛ, “Nakpá
    mʋ nɛba mlɩ, amlɩwun ánɩ́ mmɔkʋ́wun lalahɛ kʋkʋ mʋ ɩwɩ.” <verse number="5" style="v"/>Brɛ́á
    Yesu lɛ́dalɩ ba a, obungyo-awu ɩpa ámʋ bun mʋ nwun, ɔlɔwa ligá pɛpɛ amʋ. Pilato lɛ́bláa amʋ́
    ɔbɛ́ɛ, “Mʋ nɩ!”</para>
  <para style="p">
    <verse number="6" style="v"/>Bulu igyí ahapʋ́ dɛhɛn pʋ́ Bulu ɔtswɛ́kpa agyópʋ amʋ benya wun mʋ
    pɛ́, bɔsʋrá okitikíti blɩ́ bɛɛ, “Da mʋ manta oyikpalíhɛsʋ! Da mʋ manta oyikpalíhɛsʋ!”</para>
  <para style="p">Pilato lɛ́bláa amʋ́ ɔbɛ́ɛ, “Mlɩ onutó mlɩkpa mʋ ya, amlɩyɛda mʋ manta
    oyikpalíhɛsʋ. Mɩ́ mʋ́ mmɔkʋ́wun lalahɛ kʋkʋ mʋ ɩwɩá nɔ́pʋhá mʋ ɩpɔ́n.”</para>
  <para style="p">
    <verse number="7" style="v"/>Yudafɔ ámʋ bɛbláa mʋ bɛɛ, “Anɩ mbla ɔnɔ́ á, ilehián ánɩ́
    obówu. Tsúfɛ́ ɔlɛblɩ́ ɔbɛ́ɛ, Bulu mʋ Bi mʋgyi.”</para>
  <para style="p">
    <verse number="8" style="v"/>Brɛ́á Pilato lónu asʋ́n ánfɩ á, ifú lɛ́trá kɩtá mʋ tsɩ́a
    mʋ́tɔ́. <verse number="9" style="v"/>Oleyinkí yɔ́ mʋ wóyítɔ́ yɛ́fɩtɛ́ Yesu ɔbɛ́ɛ, “Nkʋ́nʋ́
    fotsú?”</para>
  <para style="p">Támɛ Yesu mɛ́kpla mʋ. <verse number="10" style="v"/>Mʋ́ sʋ Pilato lɛ́fɩtɛ́ mʋ
    ɔbɛ́ɛ, “Fʋmɛ́ɛkplá mɩ́? Fʋmeyín ánɩ́ mbʋ túmiá nɛ́talɩ́ sí fʋ́ ntɛ́ɛ nɛ́talɩ́ há bɛda fʋ́
    mántá oyikpalíhɛsʋ mɔ́ fʋ́?”</para>
  <para style="p">
    <verse number="11" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Nɩ́ megyí Bulu lɛ́ha fʋ́ ɔkpa á,
    tɛkɩ fʋma túmi kʋkʋ mɩ́sʋ́. Ɩ́nɩ sʋ ɔhá ámʋ́ʋ́ ɔlɔpʋ mɩ́ wá fʋ́ ɩbɩtɔ ámʋ lakpan dʋn fʋ́
    klɛ́.”</para>
  <para style="p">
    <verse number="12" style="v"/>Pilato lónu asʋ́n ánfɩ á, olekle osi Yesu. Támɛ Yudafɔ ámʋ
    bɔsʋrá okitikíti kʋ́klʋ́kʋ́ʋ́ blɩ́ bɛɛ, “Nɩ́ fesi ɔhá ánfɩ á, mʋ́mʋ́ megyí Roma owíe
      dɛhɛn<note caller="+" style="f"><char style="fr" closed="false">19:12 </char><char style="ft"
        closed="false">Roma Owíe dɛhɛn gyí Kaesare.</char></note> mʋ nyawie fʋgyi. Tsúfɛ́
    ɔhagyíɔha ánɩ́ ɔblɩ́ ɔbɛ́ɛ owíe mʋgyi á, alakʋ́sʋ́ lɩ́ɩ́ Roma owíe dɛhɛnsʋ!”</para>
  <para style="p">
    <verse number="13" style="v"/>Brɛ́á Pilato lónu asʋ́n ánfɩ á, ɔlɛkpa Yesu dálɩ ba kpankpá,
    tsíá mʋ asʋ́ngyí obíá ánɩ́ itsie ɔtɩnɛkʋá bɔpʋ abwi bwɛ́ ɩnʋ, bʋtɛtɩ́ ɩnʋ “Abwitɔ” sʋ.
    (Bʋtɛtɩ́ ɩnʋ “Gabata” <char style="w">Hebri</char> ɔblɩ́tɔ.) <verse number="14" style="v"/>Ɛkɛ
    ámʋ igyi <char style="w">ogyá ɔdʋdákɛ́</char> há Israelfɔsʋ Katsʋn Nkɛ. Ɩbɔ́bwɛ fɛ́ ɔpa
    dódúanyɔtɔ á, Pilato lɛ́bláa Yudafɔ ámʋ ɔbɛ́ɛ, “Mlɩ Owíe amʋ nɩ!”</para>
  <para style="p">
    <verse number="15" style="v"/>Bɔsʋrá okitikíti bɛɛ, “Kpa mʋ ya, kpa mʋ ya, afʋyɛda mʋ manta
    oyikpalíhɛsʋ.”</para>
  <para style="p">Pilato lɛ́fɩtɛ́ amʋ́ ɔbɛ́ɛ, “Ndáa mlɩ owíe manta oyikpalíhɛsʋ?”</para>
  <para style="p">Bulu igyí ahapʋ́ dɛhɛn amʋ bɛbláa mʋ bɛɛ, “Anɩmá owíe ɔkʋkʋ dʋn Roma owíe
    dɛhɛn!”</para>
  <para style="p">
    <verse number="16" style="v"/>Ɩnʋ Pilato lési Yesu há amʋ́ ɔbɛ́ɛ bʋyɛ́da mʋ manta
    oyikpalíhɛsʋ.</para>
  <para style="s">Yesu Da Mántá Oyikpalíhɛsʋ</para>
  <para style="r">(Mateo 27:32-44; Marko 15:21-32; Luka 23:26-43)</para>
  <para style="p">Ɩsá akɔpʋ́ ámʋ bɛkpa Yesu nátɩ́. <verse number="17" style="v"/>Mʋ onutó olotsu
    mʋ oyikpalíhɛ dɩ́nká mʋ nkanta alɩɩ yéwie ɔtɩnɛkʋá bʋtɛtɩ́ ɩnʋ “Nwun Okokobi Otsiákpá.”
    (Bʋtɛtɩ́ ɩnʋ “Golgota” Hebri ɔblɩ́tɔ.) <verse number="18" style="v"/>Bɛda Yesu mántá
    oyikpalíhɛsʋ ɩnʋ, bɛda ayin abanyɔ́ akʋ ɛ́ mántá nyikpalíhɛsʋ mʋ wá ɩnʋ. Ɔkʋlɛ bʋ Yesu
    bɩnasʋ, ɔkʋlɛ ɛ́ bʋ mʋ gyɔpɩsʋ, Yesu bʋ amʋ́ nsɩnɛ́. <verse number="19" style="v"/>Pilato
    lɔ́wanlɩ́n asʋ́n mántá oyikpalíhɛ amʋ awunso. Asʋ́n ámʋ gyí, “<char style="sc">Yesu
      Nasaretyin, Yudafɔ Owíe</char>.” <verse number="20" style="v"/>Yudafɔ tsɔtsɔɔtsɔ bɛkla asʋn
    wanlɩ́nhɛ́ anfɩ. Tsúfɛ́ ɔtɩ́nɛ́ ámʋ́ʋ́ bɛda Yesu mántá oyikpalíhɛsʋ ámʋ ɩbʋ mantáa
    Yerusalem. Ɔlɛha bɔwanlɩ́n asʋ́n ámʋ <char style="w">Hebri</char> ɔblɩ́ɩ, Roma ɔblɩ́ɩ pʋ́
    Griiki ɔblɩ́tɔ. <verse number="21" style="v"/>Bulu igyí ahapʋ́ dɛhɛn amʋ bɛbláa Pilato bɛɛ,
    “Máwanlɩ́n fɛɛ, &lt;Yudafɔ Owíe.&gt; Mboún wanlɩn fɛɛ, &lt;Oyin ánfɩ ɔbɛ́ɛ, mɩ́gyí Yudafɔ
    Owíe.&gt; ”</para>
  <para style="p">
    <verse number="22" style="v"/>Pilato lɛ́bláa amʋ́ ɔbɛ́ɛ, “Mʋ́á nawánlɩ́n á, nawánlɩ́n mʋ́
    dodo.”</para>
  <para style="p">
    <verse number="23" style="v"/>Ɩsá akɔpʋ́ ámʋ bɛda Yesu mántá oyikpalíhɛ amʋsʋ tá á, botsu
    mʋ atadɩɛ, beye mʋ́tɔ́ aku ana. Okugyíɔkʋ klɛ́ kʋlɛ. Botsu mʋ ligá ánɩ́ bɔlʋ mʋ́ tsú ɔsʋ́sʋ́
    beyi asɩ. <verse number="24" style="v"/>Ɩnʋ bɛbláa aba bɛɛ, “Mlɩmáha abalɩ atadɩɛ ánfɩ
    mʋ́tɔ́. Mlɩha atswɩ abi kɩ bɛɛ, ma obénya mʋ́.” Asʋ́n ánfɩ lɛ́ba, mɛ́nɩ Bulu asʋ́n ámʋ́ʋ́
    bɔwanlɩ́n tswɩ bɛɛ,</para>
  <para style="q1">“Beye mɩ́ atadɩɛtɔ,</para>
  <para style="q2">bɔtswɩ abi mɩ́ ligásʋ́” amʋ ɩbɛ́ba mʋ́tɔ́.</para>
  <para style="m">Ɩsá akɔpʋ́ ámʋ bɔbwɛ dɩ́nká mʋ́sʋ́.</para>
  <para style="p">
    <verse number="25" style="v"/>Yesu mʋ yin, mʋ yin mʋ pio tsɩ́hɛ́ <char style="w">Maria</char>,
    ogyi Klopa mʋ ka pʋ́ Magdalayintse Maria bʋlɩɩ́ oyikpalíhɛ amʋ asɩ. <verse number="26"
      style="v"/>Brɛ́á Yesu lówun mʋ yin pʋ́ mʋ ɔkasɩ́pʋ́ ámʋ́ʋ́ ɔtɛhɩ́ɛ́ dwɛ́ ámʋ, bʋlɩɩ́
    mantáa ɩnʋ á, ɔlɛbláa mʋ yin ɔbɛ́ɛ, “Amʋ́ yín, fʋ́ bí nɩ́.”</para>
  <para style="p">
    <verse number="27" style="v"/>Mʋ́ʋ́ ɔlɛbláa ɔkasɩ́pʋ́ amʋ ɛ́ ɔbɛ́ɛ, “Fʋ́ yín nɩ́.” Tsú ɛkɛ
    ámʋ a, ɔkasɩ́pʋ́ amʋ lɛ́kpa mʋ ya mʋ wóyítɔ́.</para>
  <para style="s">Yesu Lowu</para>
  <para style="r">(Mateo 27:45-56; Marko 15:33-41; Luka 23:44-49)</para>
  <para style="p">
    <verse number="28" style="v"/>Ɩ́nɩ ɔma a, Yesu lówun ánɩ́ mʋ agyʋ́má lamɔ́ ɔnɔ́. Mʋ́ʋ́
    ɔlɛblɩ́ ɔbɛ́ɛ, “Ɔmɛwʋ́lɩ dɛ mɩ́.” Ɩ́nɩ lɛha Bulu asʋ́n ámʋ́ʋ́ bɔwanlɩ́n tswɩ amʋ ɩlɛba
    mʋ́tɔ́.</para>
  <para style="p">
    <verse number="29" style="v"/>Onuwé kʋ tsie ɩnʋ, ntá ɔdáɩ ɩbɔ mʋ́. Ɩsá akɔpʋ́ ámʋ bɔpʋ
    ɔsapɔ dá ntá ámʋtɔ pʋ́síán oyísʋ́, tsú mʋ́ fʋ́á yétin mʋ ɔnɔ́. <verse number="30"
      style="v"/>Yesu lɛ́kpɩkpɩ́ɩ mʋ́ mɛ́. Ɩnʋ ɔlɛblɩ́ ɔbɛ́ɛ, “Ɩlatá!”</para>
  <para style="p">Mʋ́ʋ́ oloko nwuntɔ wá, ɔlɛlɛ ɔŋɛ́ á.</para>
  <para style="s">Yesu Abɩntɔ Atɔ́ Wɔ</para>
  <para style="p">
    <verse number="31" style="v"/>Ɛkɛ ámʋ igyi Fieda. Mʋ́ ɔyɩ kɛhɛ igyi ɔkpʋ́nʋ́ ɔdakɛ́ kpɔnkpɔntɩ
    há Yudafɔ. Mʋ́ sʋ bʋmekle ánɩ́ ahá ámʋ bʋsían nyikpalíhɛ amʋsʋ yɔ́fʋn owi tahɛ́.<note
      caller="+" style="f"><char style="fr" closed="false">19:31 </char><char style="ft"
        closed="false">Yudafɔ ɔkpʋ́nʋ́ ɔdakɛ́ tefi asɩ tsú owi tahɛ́.</char></note> Mʋ́ sʋ bɔkʋlɩ́
    Pilato ɔkpa bɛɛ ɔháa mʋ ɩsá akɔpʋ́ abʋyebiabía amʋ́ ayabi, mɛ́nɩ bɔ́kɔsɩ́ wú, fówun bɛ́lɛ
    amʋ́ tsu nyikpalíhɛ amʋsʋ asa owí ɔta. <verse number="32" style="v"/>Mʋ́ sʋ bɔyɔ yébiabía
    ayin abanyɔ́ ámʋ ayabi. <verse number="33" style="v"/>Támɛ brɛ́á bowie Yesu wá á, bowun
    ánɩ́ alawú dodo. Mʋ́ sʋ bumebia mʋ ayabi. <verse number="34" style="v"/>Támɛ ɩsá akɔpʋ́
    ámʋtɔ ɔkʋlɛ lɔ́pʋ mʋ pɩ́a wɔ Yesu abɩntɔ, ntsu mʋ́a obugya lɛfɛn dalɩ. <verse number="35"
      style="v"/>(Ɔhá ámʋ́ʋ́ olowun mʋ́ ámʋ légyi mʋ́ ɩwɩ adánsɩɛ, fówun mlɩ ɛ́ mlóhogyi.
    Megyí afunu igyi. Oyin ánɩ́ ɔnɔkwalɩ asʋ́n mʋdɛblɩ́.) <verse number="36" style="v"/>Ɩ́nɩ fɛ́ɛ́
    lɛ́ba mʋ́tɔ́, mɛ́nɩ Bulu asʋ́n ámʋ́ʋ́ bɔwanlɩ́n tswɩ bɛɛ, “Bʋméebia mʋ iwú kʋkʋʋkʋ” ámʋ
    ɩbɛ́ba mʋ́tɔ́. <verse number="37" style="v"/>Bulu asʋn wanlɩ́nhɛ́ amʋ kɛ́n lɛblɩ́ ɔbɛ́ɛ, “Bɛ́kɩ
    ɔhá ámʋ́ʋ́ bɔwɔ mʋ abɩntɔ pɩ́a ámʋ.”</para>
  <para style="s">Yesu Pulá</para>
  <para style="r">(Mateo 27:57-61; Marko 15:42-47; Luka 23:50-56)</para>
  <para style="p">
    <verse number="38" style="v"/>Ɩ́nɩ fɛ́ɛ́ ɔma a, Arimateayin <char style="w">Yosef</char> lɛ́ba
    bokokóli Pilato ɔbɛ́ɛ, ɔpʋ́ʋ Yesu fúli amʋ ha mʋ. (<char style="w">Yosef</char> anfɩ buo Yesu
    ŋáintɔ, tsúfɛ́ ɔdɛ Yudafɔ ahandɛ amʋ ifú nya.) Pilato lɛ́ha mʋ ɔkpa. Mʋ́ sʋ Yosef lɛ́yɛlɛ
    Yesu fúli amʋ oyópulá. <verse number="39" style="v"/>Nikodemo amʋ́ʋ́ ɔlɛba Yesu wá ɛkɛ ɔkʋ
    onyé ámʋ ɛ́ lɛ́ba. Ɔlɔpʋ afá fánfáánfán aku anyɔ<note caller="+" style="f"><char
        style="fr" closed="false">19:39 </char><char style="ft" closed="false">Afá aku anyɔ ámʋ
        adá gyí </char><char style="fqa" closed="false">mire </char><char style="ft"
        closed="false">mʋ́a </char><char style="fqa" closed="false">aloe.</char></note> ánɩ́ bɔkwɛ
    mʋ́ wá abatɔ tsɔtsɔɔtsɔ ba. Mʋ́ odwin bɔ́bwɛ kílo adʋasa (30). <verse number="40" style="v"
    />Ayin ánfɩ bɔpʋ́ ɔhráda kɩ́klɩ afá ámʋ mántá fúli amʋ ɩwɩ fɛ́ alɩá Yudafɔ bʋtɔbwɛ́ amʋ́
    afúli asa bʋtopúlá amʋ́. <verse number="41" style="v"/>Ndobíi kʋ ɩbʋ mantáa ɔtɩ́nɛ́ ámʋ́ʋ́
    bɛda Yesu mántá oyikpalíhɛsʋ ámʋ. Bolotí bʋtátɔ́ bwɛ́ mʋ́ fúli-ɔbɔ́ ɩnʋ. Bʋmɔkʋ́púlá
    ɔhaa mʋ́tɔ́ kɩ. <verse number="42" style="v"/>Ɩ́nɩá ɛkɛ ámʋ igyi <char style="w">ogyá
      ɔdʋdákɛ́</char>, fúli ɔbɔ́ ámʋ ɛ́ ɩbʋ mantáa ɩnʋ sʋ á, bopulá Yesu mʋ́tɔ́.</para>
  <chapter number="20" style="c"/>
  <para style="rem">Proofread 03-07-09</para>
  <para style="s">Yesu Kʋsʋ́ Tsú Afúlitɔ</para>
  <para style="r">(Mateo 28:1-8; Marko 16:1-8; Luka 24:1-12)</para>
  <para style="p">
    <verse number="1" style="v"/>Ndawɔ́tswɩ́tɔ́ ɛkɛ gyankpapʋ, igyi Kwasieda bakɛ-bakɛ, brɛ́á
    nsaɩntɔ mɔ́kʋ́tɩ́tɩ a, Magdalayintse Maria lɔ́yɔ Yesu opulákpá ɩnʋ. Olenya wíe ɩnʋ alɩ́
    olowun ánɩ́ bamína ibwi ámʋ lɛ́ ɔbɔ́ ámʋ ɔnɔ́. <verse number="2" style="v"/>Mʋ́ sʋ oleyinkí
    srɩ́ ba ɔkasɩ́pʋ́ ámʋ́ʋ́ Yesu tɛhɩ́ɛ́ dwɛ́ mʋ amʋ mʋa Simon Petro wá, bɛbláa amʋ́ ɔbɛ́ɛ,
    “Balɛ́ Yesu ɔbɔ́ ámʋtɔ. Anɩméyín ɔtɩ́nɛ́á bapʋ́ mʋ yɔ́wa!”</para>
  <para style="p">
    <verse number="3" style="v"/>Mʋ́ʋ́ Petro mʋa mʋnyɔ bɔpʋ ɔkpa bɔyɔ́ opulákpá ɩnʋ. <verse
      number="4" style="v"/>Amʋ́ abanyɔ́ ámʋ fɛ́ɛ́ betsií ɔsrɩ́ɩ, támɛ ɔlɛsrɩ́ sí Petro gyankpá
    yówie opulákpá ɩnʋ. <verse number="5" style="v"/>Brɛ́á olobun kɩ ntsán ámʋtɔ á, olowun
    ánɩ́ ɔhráda ámʋ kpán dá, támɛ omebitíwíé mʋ́tɔ́. <verse number="6" style="v"/>Simon
    Petro lɔ́bɔtʋ mʋ, ɔlɔtsʋn bítíwíé ntsán ámʋtɔ, olowun ɔhráda amʋ da. <verse number="7"
      style="v"/>Olowun ɔhráda ámʋ́ʋ́ bɔpʋtɔ́ mʋ nwun ámʋ ɛ́, ilokuntá ɩda ɩfʋ́ntɔ́. <verse
      number="8" style="v"/>Ɔkasɩ́pʋ́ amʋ́ʋ́ olegyankpá wíé ɩnʋ ámʋ ɛ́ lébitíwíé mʋ́tɔ́, wun
    ɔhráda ámʋ pʋ́ mʋ́ ámʋ́ʋ́ bɔpʋtɔ́ mʋ nwun ámʋ alɩ́ olohogyi. <verse number="9" style="v"
    />Brɛ́ ámʋtɔ á, Bulu asʋn wanlɩ́nhɛ́ amʋ́ʋ́ ɩlɛblɩ́ ɔbɛ́ɛ, ilehián ánɩ́ Yesu ɔbɔ́kʋsʋ́ tsú
    afúlitɔ ámʋ mɔkʋ́nyá wánkɩ́ amʋ́. <verse number="10" style="v"/>Beyinkí yɔ́ wóyí.</para>
  <para style="s">Yesu Ɩwɩɔwanlɛ Súná Magdalayintse Maria</para>
  <para style="r">(Mateo 28:9-10; Marko 16:9-11)</para>
  <para style="p">
    <verse number="11" style="v"/>Támɛ Maria lési ɔlɩɩ́ opulákpá ɩnʋ odesú. Brɛ́á odesú a,
    olobun kɩ ɔbɔ́ ámʋtɔ. <verse number="12" style="v"/>Ɩnʋ olowun <char style="w"
      >Bulu-abɔpʋ</char> abanyɔ́ ánɩ́ bɔwa atadɩɛ futútúútú, bʋtsie ɔtɩ́nɛ́ ámʋ́ʋ́ bɔpʋ Yesu
    fúli tswɩ amʋ. Ɔkʋlɛ tsie mʋ adɩanwun, ɔkʋlɛ tsie ayabiasɩ. <verse number="13" style="v"
    />Bɛfɩtɛ́ mʋ bɛɛ, “Amʋ́ yín, nkálɩ igyi sʋ́ fʋdesú?”</para>
  <para style="p">Ɔlɛlɛ mʋ́ ɔnɔ́ ɔbɛ́ɛ, “Balɛ́ mɩ́ Wíe nátɩ́. Mmeyín ɔtɩ́nɛ́á bapʋ́ mʋ
    yɔ́tswɩ!”</para>
  <para style="p">
    <verse number="14" style="v"/>Ɔlɛblɩ́ tá á, ɔlɛdamlí kɩ ɔma. Ɔkɩ a, Yesu lɩ́ɩ́ mʋ ɔma, támɛ
    ɔmɛbɩá Yesu nɩ. <verse number="15" style="v"/>Yesu lɛ́fɩtɛ́ mʋ ɔbɛ́ɛ, “Amʋ́ yín, nkálɩ ígyi
    sʋ́ fʋdesú? Ma fʋdedunká?”</para>
  <para style="p">Mʋ mʋ́ ɔkɩ ánɩ́ ndobíi amʋtɔ agyʋ́má ɔyɔpʋ́ nɩ́. Mʋ́ sʋ ɔlɛbláa Yesu ɔbɛ́ɛ,
    “Anɩ sɩ́, nɩ́ fʋ́latsú mʋ yɔ́tswɩ ɔtɩnɛkʋ á, suna mɩ́, anyetsu mʋ natɩ.”</para>
  <para style="p">
    <verse number="16" style="v"/>Yesu lókpolí mʋ ɔbɛ́ɛ, “Maria.”</para>
  <para style="p">Ɔlɛdamlí kɩ, kpólí Yesu <char style="w">Hebri</char> ɔblɩ́tɔ ɔbɛ́ɛ, “Rabuni!”
    (Mʋ́ asɩ gyí, “Osunápʋ́.”)</para>
  <para style="p">
    <verse number="17" style="v"/>Yesu lɛ́bláa mʋ ɔbɛ́ɛ, “Mápʋ ɩbɩ da mɩ, tsúfɛ́ mmɔkʋ́nyá yɔ́
    ɔsʋ́sʋ́ mɩ́ Sɩ́ wá. Mboún natɩ yɛbláa mɩ́ apíó ámʋ fɛɛ, nɔyɔ́ mɩ́ Sɩ́ ánɩ́ ogyi mlɩ Sɩ́
    wá. Nɔyɔ́ mɩ́ Bulu ánɩ́ ogyi mlɩ Bulu wá.”</para>
  <para style="p">
    <verse number="18" style="v"/>Magdalayintse Maria lɛ́yɛbláa akasɩ́pʋ́ amʋ ɔbɛ́ɛ, “Nawun anɩ
    Wíe!” Ɔlɛbláa amʋ́ asʋ́n ánɩ́ Yesu lɛ́bláa mʋ.</para>
  <para style="s">Yesu Ɩwɩɔwanlɛ Súná Mʋ Akasɩ́pʋ́</para>
  <para style="r">(Mateo 28:16-20; Marko 16:14-18; Luka 24:36-49)</para>
  <para style="p">
    <verse number="19" style="v"/>Kwasieda ámʋ ntʋ́pwɛsʋ á, akasɩ́pʋ́ amʋ befia. Befin obu wá
    ɩwɩ, tsúfɛ́ bʋdɛ Yudafɔ ahandɛ amʋ ifú nya. Ɩnʋ á, Yesu lɛ́bɛlɩɩ́ amʋ́ nsɩnɛ́, ɔlɛbláa amʋ́
    ɔbɛ́ɛ, “Ɩwɩ ilwíi mlɩ.” <verse number="20" style="v"/>Ɔlɛbláa amʋ́ alɩ tá á, ɔlɔpʋ mʋ ɩbɩtɔ
    pʋ́ mʋ abɩntɔ súná amʋ́. Ansɩ́ légyi amʋ́, tsúfɛ́ bawun amʋ́ Wíe. <verse number="21"
      style="v"/>Yesu lɛ́trá bláa amʋ́ ɔbɛ́ɛ, “Ɩwɩ ilwíi mlɩ. Alɩ ámʋ́ʋ́ mɩ́ Sɩ́ lawá mɩ́ ámʋ
    a, alɩ́ ndɛ mlɩ wa nɩ́.” <verse number="22" style="v"/>Ɩnʋ ɔlɔlʋn ɔŋɛ́ fʋ́ wʋ́lɩ́ amʋ́sʋ́, bláa
    amʋ́ ɔbɛ́ɛ, “Mlɩhɔ Ɔŋɛ Wankɩ́hɛ́ amʋ. <verse number="23" style="v"/>Nɩ́ mlesí ahá lakpan kíé
    amʋ́ á, Bulu lasíkíé amʋ́. Támɛ nɩ́ mlɩmésikíé amʋ́ á, Bulu méesikíé amʋ́.”</para>
  <para style="s">Yesu Ɩwɩɔwanlɛ Súná Toma</para>
  <para style="p">
    <verse number="24" style="v"/>Brɛ́á Yesu lɛ́ba a, amʋ́tɔ́ ɔkʋlɛá bʋtɛtɩ́ mʋ Toma, bʋtɛlátɩ́
    mʋ Tabí má ɩnʋ. <verse number="25" style="v"/>Mʋ́ sʋ akasɩ́pʋ́ atráhɛ amʋ bɛbláa mʋ bɛɛ,
    “Anɩlawun anɩ Wíe!”</para>
  <para style="p">Támɛ Toma lɛ́bláa amʋ́ ɔbɛ́ɛ, “Nɩ́ mmɔkʋ́wun mʋ ɩbɩtɔ ndatobi nlɔ ámʋ, kpíé
    osrebi wá mʋ́tɔ́, kpíé ɩbɩ wá mʋ abɩntɔ ɔlɔ ámʋtɔ á, mmóohogyi ɛkɛkɛɛkɛ.”</para>
  <para style="p">
    <verse number="26" style="v"/>Nkekwé ɔma a, akasɩ́pʋ́ amʋ bɛtrá fia obu ámʋtɔ. Alɩ ɛkɛ ámʋ
    mʋ́ á, Toma bʋ́ amʋ́tɔ́. Befin obu ámʋ, támɛ Yesu lɛ́bɛlɩɩ́ amʋ́ nsɩnɛ́, bláa amʋ́ ɔbɛ́ɛ,
    “Ɩwɩ ilwíi mlɩ.” <verse number="27" style="v"/>Mʋ́ʋ́ ɔlɛbláa Toma ɔbɛ́ɛ, “Kɩ mɩ́ ɩbɩtɔ, kpie
    osrebi wa nfɩ. Kpie fʋ́ ɩbɩ wa mɩ́ abɩntɔ. Si nwɛ́ɛn gyí, afʋhogyi!”</para>
  <para style="p">
    <verse number="28" style="v"/>Toma lɛ́lɛ mʋ́ ɔnɔ́ ɔbɛ́ɛ, “Mɩ́ Wíé pʋ́ mɩ́ Bulu!”</para>
  <para style="p">
    <verse number="29" style="v"/>Yesu lɛ́bláa mʋ ɔbɛ́ɛ, “Alɩ ámʋ́ʋ́ fawun mɩ ámʋ sʋ fahogyi
    lóó? Ansɩ́ bégyi ahá ámʋ́ʋ́ bʋmɔpʋ amʋ́ ansíbi wun, asa bohogyi amʋ!”</para>
  <para style="s">Tɔ́á Sʋá Bɔwanlɩ́n Ɔwʋlʋ́ Ánfɩ</para>
  <para style="p">
    <verse number="30" style="v"/>Yesu lɛ́trá bwɛ osúna tsɔtsɔɔtsɔ mʋ akasɩ́pʋ́ amʋ ansɩ́tɔ́ ánɩ́
    bʋmɔwanlɩ́n wá ɔwʋlʋ́ ánfɩtɔ. <verse number="31" style="v"/>Támɛ bawánlɩ́n ɩ́nɩ, mɛ́nɩ
    mlóhogyi ánɩ́ Yesu gyí Bulu mʋ Bi Kristo amʋ. Asʋ́n ánfɩsʋ hógyi ɔbɛ́ha mlénya nkpa ánɩ́
    ɩtamatá mʋ ɩdátɔ́ nɩ́.</para>
  <chapter number="21" style="c"/>
  <para style="rem">Proofread 03-07-09</para>
  <para style="s">Yesu Ɩwɩɔwanlɛ Súná Akasɩ́pʋ́ Abasíénɔ́</para>
  <para style="p">
    <verse number="1" style="v"/>Ɩ́nɩ ɔma a, Yesu lɛ́trá lɛ ɩwɩ ɔwan súná mʋ akasɩ́pʋ́ Tiberia
      ɔpʋ<note caller="+" style="f"><char style="fr" closed="false">21:1 </char><char style="ft"
        closed="false">Bʋtɛtráa tɩ mʋ́ Galilea ɔpʋ.</char></note> ɔnɔ́ tsʋn ɔkpa ánfɩsʋ. <verse
      number="2" style="v"/>Simon Petro mʋa Toma ánɩ́ bʋtɛlátɩ́ mʋ Tabí, Nataniel, otsú Kana
    wúluá ɩbʋ Galilea ɔmátɔ́, Sebedeo abí ámʋ pʋ́ akasɩ́pʋ́ abanyɔ́ ɛ́ befia. <verse number="3"
      style="v"/>Simon Petro lɛ́kla amʋ́ ɔbɛ́ɛ, “Nɔyɔ́ ɔpʋsʋ yɛ́lɛ aye.”</para>
  <para style="p">Bɛbláa mʋ bɛɛ, “Anɩ ɛ́ abóbuo fʋ yɔ́.” Ɩ́nɩ sʋ boyówie ɔklʋntɔ nátɩ́. Támɛ
    betsiá ntsusʋ onyé ámʋ fɛ́ɛ́, bʋmenya tɔtɔ. <verse number="4" style="v"/>Brɛ́á ɔyɩ́ ɩbá
    bɛkɛ a, bowun ɔkʋ lɩ́ɩ́ ɔpʋ amʋ ɔnɔ́. Bʋmɛbɩ ánɩ́ Yesu nɩ. <verse number="5" style="v"/>Mʋ́ʋ́
    Yesu lɛ́fɩtɛ́ amʋ́ ɔbɛ́ɛ, “Mɩ́ anyawíe, mlɩménya tɔtɔ?”</para>
  <para style="p">Bɛlɛ mʋ́ ɔnɔ́ bɛɛ, “Ee!”</para>
  <para style="p">
    <verse number="6" style="v"/>Yesu lɛ́bláa amʋ́ ɔbɛ́ɛ, “Mlɩtswɩ asawu amʋ wa gyɔpɩsʋ fʋ́n,
    mlɛ́lɛ aye.” Mʋ́ sʋ bɔtswɩ wa ɩnʋ. Aye lɔbʋlá asawu amʋ, bʋmɛtalɩ́ bɩ́tɩ́ mʋ́ lɛ́.</para>
  <para style="p">
    <verse number="7" style="v"/>Mʋ́ʋ́ ɔkasɩ́pʋ́ amʋ́ʋ́ Yesu tɛhɩɛ́ dwɛ́ ámʋ lɛ́bláa Petro ɔbɛ́ɛ,
    “Anɩ Wíe Yesu nɩ!” Brɛ́á Petro lónu ánɩ́ anɩ Wíe Yesu nɩ á, olotsu mʋ atadɩɛ mla ɩwɩ.
    (Tsúfɛ́ ɔlɔwɔɩ́ mʋ atadɩɛ tswɩ), olotu wíé ntsu ámʋtɔ gyuaa, ɔdɛpɩtɩ́ ɔyɔ́ Yesu wá. <verse
      number="8" style="v"/>Támɛ akasɩ́pʋ́ atráhɛ amʋ́ʋ́ bʋbʋ ɔklʋntɔ ámʋ bɛbɩtɩ́a asawu amʋ́ʋ́
    aklɛmɛtɩ́ bʋbɔ mʋ́ ámʋ ba otsubúnɔ, tsúfɛ́ bʋma ɩfɔ́ ɔpʋ ɔnɔ́ ɩnʋ. Mʋ́ ɩfɔ́tɔ́ bɔ́bwɛ fɛ́
    ayabi lafasa (300). <figure style="fig" desc="Disciples pulling net to shore"
      file="CN01877B.TIF" size="span" loc="JHN21:1-13" copy="David C. Cook Foundation"
      ref="Yohane 21:8">Bɛbɩtɩ́a asawu amʋ́ʋ́ aklɛmɛtɩ́ bʋbɔ mʋ́ ámʋ // ba otsubúnɔ.</figure>
    <verse number="9" style="v"/>Brɛ́á bowie ɔpʋ ɔnɔ́ á, bowun ánɩ́ bawá agyawunu ogyá, bʋdɛ
    iye tɔ mʋ́sʋ́, bodobodo ɛ́ da mʋ́ asɩ. <verse number="10" style="v"/>Mʋ́ʋ́ Yesu lɛ́bláa amʋ́
    ɔbɛ́ɛ, “Mlɩlɛ aklɛmɛtɩ́ ámʋ́ʋ́ mlɩlalɛ́ ámʋ kʋ ba.”</para>
  <para style="p">
    <verse number="11" style="v"/>Mʋ́ sʋ Simon Petro léyinkí dʋ́ wíé ɔklʋn amʋtɔ, ɔlɛyɛ́bɩtɩ́a
    asawu amʋ́ʋ́ aklɛmɛtɩ́ akpɔnkpɔntɩ bʋbɔ mʋ́ ámʋ bɔtswɩ ɔpʋ ɔnɔ́. Aklɛmɛtɩ́ ámʋ bʋgyi lafakʋlɛ
    aduenu-sa (153). Ɩ́nɩá bʋtsɔ ó á, asawu amʋ mɛtɩtɩ́ɩ. <verse number="12" style="v"/>Yesu
    lɛ́tɩ amʋ́ ɔbɛ́ɛ, “Mlɩbegyi atɔ́.” Amʋ́tɔ́ ɔkʋkʋ mɛ́talɩ́ wá klʋn fɩ́tɛ́ mʋ ɔbɛ́ɛ, “Ma fʋgyi?”
    Tsúfɛ́ bɛbɩ ánɩ́ amʋ́ Wíe nɩ. <verse number="13" style="v"/>Yesu lótsu bodobodo amʋ há
    amʋ́, olotsu aye amʋ ɛ́ há amʋ́.</para>
  <para style="p">
    <verse number="14" style="v"/>Bulu lɔ́kʋsʋ́a Yesu tsú afúlitɔ ɔma a, ɩ́nɩ gyí otse saasɩ
    ánɩ́ ɔlɛlɛ ɩwɩ ɔwan súná mʋ akasɩ́pʋ́ amʋ nɩ.</para>
  <para style="s">Yesu Mʋa Petro</para>
  <para style="p">
    <verse number="15" style="v"/>Brɛ́á begyi nyankɩ atogyihɛ amʋ tá á, Yesu lɛ́fɩtɛ́ Simon Petro
    ɔbɛ́ɛ, “Yohane mʋ bi Simon, fʋtɔdwɛ́ mɩ́ dʋn fʋ́ aba ánfɩ lóó?”</para>
  <para style="p">Petro lɛ́lɛ mʋ́ ɔnɔ́ ɔbɛ́ɛ, “Ee, mɩ́ Wíé, fʋyin ánɩ́ ntɔdwɛ́ fʋ́.”</para>
  <para style="p">Yesu lɛ́bláa mʋ ɔbɛ́ɛ, “Kɩ mɩ́ akúfabi amʋsʋ.” <verse number="16" style="v"
    />Ɔlɛtrá fɩtɛ́ Petro otse nyɔɔsɩ ɔbɛ́ɛ, “Yohane mʋ bi Simon, fʋtɔdwɛ́ mɩ́?”</para>
  <para style="p">Petro lɛ́lɛ mʋ́ ɔnɔ́ ɔbɛ́ɛ, “Ee, mɩ́ Wíe, fʋyin ánɩ́ ntɔdwɛ́ fʋ́.”</para>
  <para style="p">Yesu lɛ́bláa mʋ ɔbɛ́ɛ, “Kpa mɩ́ akúfa amʋ.” <verse number="17" style="v"/>Yesu
    lɛ́fɩtɛ́ mʋ otse saasɩ ɔbɛ́ɛ, “Yohane mʋ bi Simon, fʋtɔdwɛ́ mɩ́ lɛ́lɛ́?”</para>
  <para style="p">Ɩlɛhan Petro, tsúfɛ́ otse saasɩ Yesu lafɩ́tɛ́ mʋ ɔbɛ́ɛ, “Fʋtɔdwɛ́ mɩ́?” á. Mʋ́
    sʋ ɔlɛlɛ mʋ́ ɔnɔ́ ɔbɛ́ɛ, “Mɩ́ Wíé, fʋ́ onutó fʋyin tógyítɔ́. Yɛ́ɛ fʋyin ánɩ́ ntɛhɩ́ɛ́ dwɛ́
    fʋ́!”</para>
  <para style="p">Yesu lɛ́bláa mʋ ɔbɛ́ɛ, “Kɩ mɩ́ akúfa amʋsʋ. <verse number="18" style="v"
    />Ɔnɔkwalɩ ndɛ mlɩ bláa. Brɛ́á fʋ́gyi ɔyasubi á, fʋ́ onutó fʋtɛtálɩ́ tsú fʋ́ atadɩɛ hɩ́hɩɛ
    ɩwɩ, kʋ́sʋ́ yɔ́ ɔtɩ́nɛgyíɔtɩ́nɛ́á fʋdeklé. Támɛ nɩ́ fɔbwɛ́ oyin dɛhɛn a, fɛ́tɩnkɩ́ ɩbɩ, há
    ɔkʋ ɔbɛ́dɩdá fʋ́ atɔ́, kpá fʋ́ ya ɔtɩ́nɛ́á fʋmedékle.” <verse number="19" style="v"/>(Yesu
    lɛ́blɩ́ asʋ́n ánfɩ, pʋ́súná ɔkpa ánɩ́ Petro ɔbɔ́tsʋn mʋ́sʋ́ wú pʋ́wá Bulu numnyam.) Ɩnʋ
    ɔlɛbláa Petro ɔbɛ́ɛ, “Buo mɩ!”</para>
  <para style="s">Yesu Mʋa Ɔkasɩ́pʋ́á Ɔtɛhɩ́ɛ́ Dwɛ́</para>
  <para style="p">
    <verse number="20" style="v"/>Petro lɛ́damlí kɩ a, Yesu ɔkasɩ́pʋ́ amʋ́ʋ́ ɔtɛhɩ́ɛ́ dwɛ́ ámʋ buo
    amʋ́. (Mʋgyí ɔhá ámʋ́ʋ́ oleyinkí kpɩ́sá Yesusʋ ntʋ́pwɛ atɔ́ ogyíkpá, fɩ́tɛ́ mʋ ɔbɛ́ɛ,
    “Owíé, ma ɔbɛ́lɛ fʋ́ há?” ámʋ nɩ.) <verse number="21" style="v"/>Brɛ́á Petro lówun mʋ a,
    ɔlɛfɩtɛ́ Yesu ɔbɛ́ɛ, “Mɩ́ Wíé, ntɔ ɔbɛ́ba oyin ánfɩ ɛ́sʋ́?”</para>
  <para style="p">
    <verse number="22" style="v"/>Yesu lɛ́lɛ mʋ́ ɔnɔ́ ɔbɛ́ɛ, “Nɩ́ ndeklé mbɛ́ɛ otsía nkpa yɔ́fʋn
    brɛ́á néyinkí ba a, fʋ́ asʋ́n igyi? Fʋ́ mʋ́ buo mɩ wʋlɛ!”</para>
  <para style="p">
    <verse number="23" style="v"/>Asʋ́n ánfɩ ɩlɛklɛɩ́ wá Yesu abúopʋ amʋtɔ, ánɩ́ alɩ ɔkasɩ́pʋ́
    amʋ mʋ́ móowu. Támɛ Yesu mɛ́blɩ́ ɔbɛ́ɛ, omóowu. Blɩ́ ɔlɛblɩ́ ɔbɛ́ɛ, “Nɩ́ ndeklé mbɛ́ɛ,
    otsía nkpa yɔ́fʋn brɛ́á néyinkí ba a, fʋ́ asʋ́n igyi?”</para>
  <para style="p">
    <verse number="24" style="v"/>Mʋgyí ɔkasɩ́pʋ́á olowun ɩ́nɩ fɛ́ɛ́, ɔlɔwanlɩ́n mʋ́ tswɩ nɩ.
    Anɩyin ánɩ́ mʋ asʋn blɩ́hɛ́ anfɩ igyi ɔnɔkwalɩ.</para>
  <para style="s">Ɔnɔ́mɔ</para>
  <para style="p">
    <verse number="25" style="v"/>Atɔ́ tsɔtsɔɔtsɔ ɩtráa bʋ ɩnʋá Yesu lɔ́bwɛ tsɩ́a ɩ́nɩtɔ. Nɩ́
    bɔwanlɩ́n mʋ́ fɛ́ɛ́ wá nwʋlʋ́tɔ́ ɩkʋlɛ-kʋlɛ a, tɛkɩ bʋméenya nwʋlʋ́ ámʋ ɔyaɩ́kpá ɔsʋlʋ́ʋ
    anfɩsʋ. Natɔ́ɩ́ tá.</para>
</usx>
