<?xml version="1.0" encoding="utf-8"?>
<usx version="2.0">
  <book code="REV" style="id">- Kamano-Kafe NT, Gen, Rut, Jon [kbq] -Papua New Guinea 2014 (web 2014)</book>
  <para style="h">Revalesen-Hufo Hu'ne</para>
  <para style="toc1">Revalesen-Hufo Hu'ne</para>
  <para style="toc2">Revalesen-Hufo Hu'ne</para>
  <para style="toc3">Rev-Huf</para>
  <para style="mt1">Revalesen-Hufo Hu'ne</para>
  <para style="mt2">Anumzamo Oku'a Me'nea Ke Joninte Eriama Hu'nea Naneke</para>
  <chapter number="1" style="c" />
  <para style="s">Jisasi'a fraki'nea ke Joninte erinte'ama hu'nea naneke</para>
  <para style="p">
    <verse number="1" style="v" />Anumzamo'a eri'za vahe'araminte kofta huno fore'ma haniazana, oku'a me'nea ke Jisasi'a ankero ne'a amino huntegeno, eriza ne'are Joninte emeri ama hu'ne. <verse number="2" style="v" />Joni'a Anumzamofo kea huama nehuno, Jisasi agenkene makazama ke'nea zamofo kea huama hu'ne. <verse number="3" style="v" />Ama kasnampa kema hamprinaza vahe'ene, antahi'naza vahe'ene, ana kema amage'ma antenaza vahe'mo'za asomu erigahaze. Na'ankure anazama fore'ma hania knamo'a, hago kofta nehie.</para>
  <para style="s">Seveni'a mono nonte mni'naza vahe'mokizmi krezami'nea naneke</para>
  <para style="p">
    <verse number="4" style="v" />Nagra Joni'na, ama naneke Esia kaziga 7ni'a mono nonte nagamotarega kreneramue. Hagi korapa mni'neno, menima mni'neankino, henkama mani'nia Anumzamo, Agra'a asuragizane, rimpa fruzana tamina, fru hutma manigahaze. 7ni'a Avamutamima Anumzamofo kini tramofo avugama nemanizamo'za, zamagranena zmasu ragiramante'za, tmazeri fru hanigeta, fru hutma nemnisageno, <verse number="5" style="v" />Jisas Kraisi fatgo huno, Anumzamofo ke'a huama nehimo, Agra'a fri'naza vahepintira ugagota huno ese oti'nemo, maka mopafi vahe'mokizmi kini vahe kegva huzmante'nea ne'manin'eankino, Agra kumitifima mani'nonkeno, avesiranteno korama'areti mizaseno katufe tantenegu agi'a erisaga hanune. <verse number="6" style="v" />Agra'a vahe tazeri retro huneranteno, Anumzamofo eriza erisuna prisi vahe tavareno retro hurante'neankino, Agrake'za maka kna ra agi'a e'nerino hanavea erino, manivava hugahie. Tamage. <verse number="7" style="v" /><char style="bdit">Keho, Agra hampompi ne-eankino, </char> (Dan 7:13) maka vahe'mo'za negesageno, keka zafare'ma krugruma renaza vahe'mo'zanena negesageno, maka ama mopafi vahe'mo'za zavi krafa hugahaze. Hanki e'ina hu'zana fore hugahie. Tamage. <verse number="8" style="v" /><char style="wj">Nagrani'a ese agafahu manina (Alfa), vgare mni'noe (Omega). Korapa mni'nena, menina mni'noankina, henka egahue </char> huno hanavenentake Ra Anumzamo'a hu'ne.</para>
  <para style="s">Joni'a avanagna zampi Jisasina ke'nea naneke</para>
  <para style="p">
    <verse number="9" style="v" />Nagra Joni'na neramafu'na Anumzamofo kumaku'ma knama enerita Jisasinte'ma kazigazi huta magoka nevumo'na, navre'za ti amunompi Patmosie nehaza mopa, me'nere ome nante'naze. Na'ankure Anumzamofo kereku'ene, Jisasi agenkema huama'ma nehua zanku anara hu'naze. <verse number="10" style="v" />Hanki Ramofo knazupa, nagra avamupi mni'nena nentahugeno, namefigatira mago agerumo'a ra ufereaza huno anage hu'ne, <verse number="11" style="v" /><char style="wj">Amama kana zantamina avontafe krenka, 7ni'a kumate me'nea mono nontaminte atregeno vino. Efesasima, Smenama, Pegamamima, Taitariama, Sadisima, Fildafiama, Ledosiama hunka krezamio.</char></para>
  <para style="p">
    <verse number="12" style="v" />Anagema huno hige'na, rukrehe hu'na ke'ma hia vahe ke'nakuma huana, 7ni'a tavi rekru hunte'naza azota kolire tro hunte'nea me'negena ke'noe. <verse number="13" style="v" />Ana lamu tavimofo amu'nompina, Vahe'mofo Mofavregna ne'mo, efeke zaza kukena antaninegeno agia ruhananegeno, kolire tro hunte'naza nofinu afupinti rutahera higeno, asoparega kreramino vu'nege'na ke'noe. <verse number="14" style="v" />Hagi Agri asenimo'ene azokamo'a efenentake huno efeke hampokna higeno, avurgamo'a teve anefakna hu'negena ke'noe. <verse number="15" style="v" />Ana Ne'mofo agamo'a brasima tevefima krefizo hazageno, masanentake nehiankna nehigeno, agerumo'a rama'a timofo agasasa kemo'ma hiaza hu'ne. <verse number="16" style="v" />Ana ne'mo'a azantmaga 7ni'a hanafi azerinegeno, tare kaziga asane kazimo agipintira atiramino egeno, Agri avugosamo'a zgemo remsa hiankna huno hanavenentake huno remsa hu'ne.</para>
  <para style="p">
    <verse number="17" style="v" />Nagrama ana ne'ma nege'na, agafi traka hu'na fri vahekna hugeno, tamaga azanu nagofetu nenteno anage hu'ne, <char style="wj">Korera kagra osuo, Nagrani'a ese agafahu mani'na, vgarera mani'noe.</char> <verse number="18" style="v" /><char style="wj">Kasefa hu'na mni'nomona ko frite'na, oti'na mani'noanki, keho, henka'a ofri'na manivava hugahue. Fri'zane, fri vahe'mofo kumate ki nofira Nagra azeri'noe.</char> <verse number="19" style="v" /><char style="wj">E'ina hu'negu makazama menima kana zane, menima me'neazane, henkama fore'ma haniazanena avontafepi krento.</char> <verse number="20" style="v" /><char style="wj">Kagrama 7ni'a hanafi'ma tamaga nazampima me'negenka negenka, kolire tavima rekru hunte azotama ke'nanana oku'a agu'agesamo'a amanahu hu'ne, 7ni'a ofuna, 7ni'a mono kumate ankero vahetami ke'nane, tavi'ma rekru hunte azotama, kolire tro huntenegenka 7ni'a ke'nanana, 7ni'a mono kuma me'negenka ke'nane</char> huno nasamine.</para>
  <chapter number="2" style="c" />
  <para style="s">Efesasi kumate nemniza mono nagamofo krezami'nea naneke</para>
  <para style="p">
    <verse number="1" style="v" />
    <char style="wj">Efesasi kumate mono nagamokizmi, ankeromofona amanage hunka krezamio, Nagra 7ni'a hanafira nazantamaga azenerina, 7ni'a tavi'ma rekru hunte kolire azotaramimofo amunompi vano nehumo'na, nehuanki antahiho.</char></para>
  <para style="p">
    <verse number="2" style="v" />
    <char style="wj">Hanavetinka erizama e'nerinka, mragu'zama netinka, maka knazama e'nerinka, kazigazima hunka nevunka, havi zamavu'zmava nehaza vahe'enema tragotenka omaninka, havige hu'za aposol vahe mni'none nehaza vahera refko huzmantenka negenka, havige nehaze hunkama nehanazana, Nagra ke'na antahina hu'noe.</char> <verse number="3" style="v" /><char style="wj">Nagri nagireku'ma hu'za knama kamizana, kagra akohenka mani'nenka, ana knazana enerinka, kavesragura osunka kazigazi hunka knazana eri'nane.</char> <verse number="4" style="v" /><char style="wj">Hianagi kagrira anage hu'na hugantegahue! Kagrama koma navesi nanteneankna hunka menina, navesi nonantane.</char> <verse number="5" style="v" /><char style="wj">E'ina hu'negu kagrama trakama hunante kagesa nentahinka, ese'ma kagu'a rukrehe nehunka hunana kavukva hunka, kagu'a rukrehe huo. Anama osananke'na, e'na tavika'ama me'neretira emeri atregahue.</char> <verse number="6" style="v" /><char style="wj">Hu'neanagi kagra amanahu nehane, Nikolasi avu'avama nevaririza vahe'mofo zmavu'zmavara kavesra hu'zmante'nane. Nagranena navesra hunezmantoa zmavu'zmava osu'nane.</char> <verse number="7" style="v" /><char style="wj">Izano agesama me'nenimo'a, Avamumo'ma mono nagate'ma huamama nehia kea antahino, iza'o ha'ma ageteresimofona, Nagra atresugeno, monafinka Anumzamofo hozafi me'nea asimu eri zafa rga negahie.</char></para>
  <para style="s">Smena kumate nemniza mono nagamofo krezami'nea naneke</para>
  <para style="p">
    <verse number="8" style="v" />
    <char style="wj">Hagi Smena kumate maninaza mono nagamokizmi ankeromofona amanage hunka krezamio, Nagra e'se agafahu mani'na, vgare mani'nena, fritena otina mani'nomona, anage nehue,</char></para>
  <para style="p">
    <verse number="9" style="v" />
    <char style="wj">Nama'agna kazeri haviza nehazageno, kamunte omne'neana Nagra antahi'noe. Hianagi kagra tusia feno vahe mni'nane, zamagrama Jiu vahe mni'none nehazanagi, zamagra Jiu vahera omni'naze. Hianagi zmagra Sata naga mani'naze.</char> <verse number="10" style="v" /><char style="wj">Hanki ko, kagrama knazampi ufresnana knamo'a kofta nehianki korera osuo. Sata'a hanige'za mago'a nagatamia avare'za kina hunente'za, reramahe'za kesageta 10ni'a gnamofo agu'afi knazana erigahazanki, kazigazi huta nevuta ome frisagena, Nagra asimu erino mni fetori tamamigahue.</char> <verse number="11" style="v" /><char style="wj">Izano agesama me'nenigeno netahisimo'a, Avamu'mo'ma mono nagate'ma huama'ma nehia kea antahise hino, Iza'o ha'ma agateresimofona, anante frizamo'a azeri havizana osugahie.</char></para>
  <para style="s">Pegamam kumate nemniza mono nagamofo krezami'nea naneke</para>
  <para style="p">
    <verse number="12" style="v" />
    <char style="wj">Hagi Pegamam kumate nemaniza mono nagamokizmi ankeromofona amanage hunka krezamio, tarega kaziga asanenea kazima eri'nea ne'mo amanage nehie.</char></para>
  <para style="p">
    <verse number="13" style="v" />
    <char style="wj">Nagra antahi'noe, Sata'ma kini tra anteno mani'nea kumate mani'nenka, Nagri nagima azeri hanavema'tinanana, Sata'ma mani'nere'ma mni'nankeno, Nagri naneke huama nehia ne'ma, Antipasina tamagri amu'nompinti avare'za ahe'naze. Ana hazanagi tamagra Nagrite'ma tamamentintima hu'naza zana otretfa hu'naze.</char> <verse number="14" style="v" /><char style="wj">Hianagi Nagra osiazanku kea kagrikura huza hue, na'ankure mago'amo'za Baramu'ma rempima Barakima humino, Israeli vahema kumi hihogu zmazeri trakama hukema huno, havi anumzante kre sramna vuntenaza ne'za nene'za, monko avu'avazama hihoguma hu'neazana kagra antahinane.</char> <verse number="15" style="v" /><char style="wj">Anahukna hu'za Nikolasi'ma rempima hurami'nea kea amu'nontamifina mago'amo'za azeri'naze.</char> <verse number="16" style="v" /><char style="wj">E'ina hu'nagu tamagu'a rukrehehiho, anama osanagena ame hu'na e'na, nagipima asane kazima me'nea kazinu, eme ha' huzmantegahue.</char> <verse number="17" style="v" /><char style="wj">Izano agesama me'nenimo'a Avamumoma mono nagamofo nesamia naneke antahise hino. Ha'ma agateresimofona, framakinea mana ne'za mago'a nemina, magora efeke have nemina, agi'a ana havere krentenugeno, rumo'a ana agia ontahigahianki, ana havema erisimoke, ana agia antahigahie.</char></para>
  <para style="s">Taiataira kumate nemniza mono nagamofo krezami'nea naneke</para>
  <para style="p">
    <verse number="18" style="v" />
    <char style="wj">Taiataira kumate nemaniza mono nagamokizmi ankeromofona amanage hunka kremio, Anumzamofo mofavremofona avurgamo'a teve anefakna nehigeno, agamo'a pehe huno bronsi havegna huno marave marave hu'nemo'a anage hu'ne.</char></para>
  <para style="p">
    <verse number="19" style="v" />
    <char style="wj">Nagra kavukvama hanana antahina ke'na hu'noe. Kagra kavesinenantenka, vahe'mokizmia kavesi nezmantenka, kamentinti nehunka, erizama e'nerinka knazama ne-egenka kazigazi nehunka, ese knama kamentintima hu'nanazana, menima hana kamentintimo'a agatereno so'e zantfa hu'ne.</char> <verse number="20" style="v" /><char style="wj">Hianagi Nagra anage hu'na hanaveti'na keaga hugantegahue. Jesebelina kasnampa a' mni'noe nehia ara atrankeno, kagrane mani'neno, kazokazo eriza vaheni'a rempi hunezamino, zmavreno havi kante nevige'za, monko avu'avazana nehu'za, havi anumzante kresramna vunte'nea ne'zana ne'naze.</char> <verse number="21" style="v" /><char style="wj">Nagra mago'a knaza ami'na, monko avu'avama nehiazana agu'a rukrehe hanie huanagi, agra agu'a rukrehera osu'ne.</char> <verse number="22" style="v" /><char style="wj">Keho, Nagra kri ami'nugeno, kri tafete masegahie. Agranema monko avu'avazama nehaza vahe'mo'za, anama nehaza zankuma zmagu'ama rukrehema osnazana, rama'a knazampi ana a'ene ufregahaze.</char> <verse number="23" style="v" /><char style="wj">Nagra ana a'mofoma amage'ma nentaza vahera zmahe fri'nena, maka mono vahe'mo'za ke'za antahi'zama hanazana, maka vahe'mofo antahizane, zmagu'zmagesa nege hu'za nehanage'na, magoke magokemozama zmavu'zmavama hanare, mizana zamitere hugahue.</char> <verse number="24" style="v" /><char style="wj">Hanki mago'a Taiataria mni'nazamota Jesebelima rempi huraminea kea amagera nontetma, rempima huraminea kea azenoritma, Satana oku'a antahintahia nontahitma, zamagrama hu'naza zana osu'nazankina, Nagra mago'a knazana ontamigahue.</char> <verse number="25" style="v" /><char style="wj">Ana hu'negu nazano menima azerinana zana azeri hanavetinege'na, Nagra a'neno.</char> <verse number="26" style="v" /><char style="wj">Iza'o ha'ma agatenereno, Nagri navunava huno vgare knarema vanimofona, anamofona Nagra hanave amisugeno, rama'a vahe kegva krizmantegahie.</char> <verse number="27" style="v" /><char style="wj">Ana nehuno agra kini vahe'moma e'neria aeni azotareti, mopa kavoramima rufuzafu'peankna huno vahetamina kegva hugahie. Nagrama Nenfantegatima vahe'ma kegva hu hanavema, eri'noankna hanave erigahie.</char> <verse number="28" style="v" /><char style="wj">Ana nehanige'na Nagra nanterama remsa nehia ofuna amigahue.</char> <verse number="29" style="v" /><char style="wj">Iza'o agesama me'nenigeno nentahisimo'a, Avamu'mo'ma mono nagate'ma huamama nehiana antahise hino.</char></para>
  <chapter number="3" style="c" />
  <para style="s">Sadisi kumate nemniza mono nagamofo krezami'nea naneke</para>
  <para style="p">
    <verse number="1" style="v" />
    <char style="wj">Sadisi kumate mono nagamokizmi ankeromofona amanage hunka kremio, Nagra Anumzamofo 7ni'a Avamura nazampina eri'nena, 7ni'a ofuna eri'nomo'na, ke'ma hanuana antahiho. Kagrama nehana kavukvara antahina ke'na hu'noe. Maka vahe'mo'za kagra ksefa hunka mni'nane hu'za nehazanagi, kagra ko fri'nane.</char> <verse number="2" style="v" /><char style="wj">Hanki otinka, kagripima fri vgaregenoma osiazama me'neazamoma fri'zama nehiana, azeri hanavetio. Na'ankure kagrima kagoana, Nagri Anumzamofo avurera, fatgo kavukvara nosane.</char> <verse number="3" style="v" /><char style="wj">Ana hu'negu ko'ma rempi hugamizagenka, nentahinka eri'nana kea azeri kona nehunka, kagu'a rukrehuo. E'ina hu'negu, kagrama otinka, kagu'ama rukrehe osnanke'na, omegahie hunka kagesa ontahinana knafi, kumazafa vahe'mo'za neazankna hu'na egahue.</char> <verse number="4" style="v" /><char style="wj">Hianagi osi'a naga Sadisi kumate mni'namo'za, havi zmavuzmava osu'za kukena zamia eri pehana osu'nazankiza, zamagra efeke kukena nehu'za, Nagrane kana vugahaze. Na'ankure zamagra Nagrane vuga hu'naze.</char> <verse number="5" style="v" /><char style="wj">Iza'o ha'ma agteresimo'a zmagrikna huno efeke zaza kukena nehanige'na, asimuma erino mani avontafepintira, agi'a reohananegahue. Nenfane, ankero vahe'amofo zmavurera agi'a huama hugahue.</char> <verse number="6" style="v" /><char style="wj">Iza'o agesama me'nenigeno nentahisimo'a, Avamu'mo'ma mono nagate'ma huamama nehia kea, antahise hino.</char></para>
  <para style="s">Filadelfia kumate nemniza mono nagamofo krezmi'nea naneke</para>
  <para style="p">
    <verse number="7" style="v" />
    <char style="wj">Fildelfia kumate nemaniza mono naga'mokizmi ankeromofona amanage hunka kremio, Agra ruotge huno, tamage Ne'mo, Deviti kinofi eri'neankino, kafama anagisiana, magomo'a eri onkisigeno, erigisiana mago'mo'a eri anagigara osu'nemo anage nehie,</char></para>
  <para style="p">
    <verse number="8" style="v" />
    <char style="wj">Nagra kavukvaka'a kagena antahina hu'noe, ko, kavuga kahana anaginte'noankino, mago vahemo'a erionkigahie. Na'ankure kagra osi'a hanaveka'a me'negenka, nanekeni'a amage nentenka, nagi'a eri frara oki'nane.</char> <verse number="9" style="v" /><char style="wj">Ko, Sata mono nagamo'za hu'za, Jiu vahe mani'none nehu'za havige nehaza vahera, Nagra zmatufesuge'za e'za, tamagri tamagafi eme zmare'nare'za, tamage Nagra tamavesi neramantoe hu'za, zamagra ke'za antahiza hugahaze.</char> <verse number="10" style="v" /><char style="wj">Na'ankure kagra kazigazi hunka, Nagri kea amage ante'nane. Ana hu'nanku ama mopafi miko vahe'mo'zama rehezampima ufresaza knafina, katresugenka rehezampina kagra uofregahane.</char> <verse number="11" style="v" /><char style="wj">Nagra ame hu'na egahuanki, ko'ma eri'nana zana azeri kona huo, ana'ma osnanke'za rumo'za kini fetori ka'a erigahaze.</char> <verse number="12" style="v" /><char style="wj">Iza'o ha'ma azeri agateresimofona, Anumzanimofo ra mono nompi, no azeri hanaveti anumza'zafa tro hunente'na, agrira atrenugeno atinoramina, Anumzanimofo agine, kasefa Jerusale ku'ma monafinti, Anumzanimofontega atreno eraminia kumamofo agi'a krenente'na, Nagra kasefa naginena krentegahue.</char> <verse number="13" style="v" /><char style="wj">Iza'o agesama me'nenigenoma nentahisimo'a, Avamu'mo'ma mono nagate'ma huamama nehia kea antahise hino.</char></para>
  <para style="s">Laodisia kumate nemniza mono nagamofo krezaminea naneke</para>
  <para style="p">
    <verse number="14" style="v" />
    <char style="wj">Laodisia kumate nemaniza mono naga'mokizmi ankeromofona amanage hunka kremio, Nagra tamage nemo'na, maka kea avariri fatgo nehu'na, fatgo hu'na maka kea huama nehumo'na, Nagra maka zama Anumzamo'ma, ese agaferetima troma hu'neazamofo agafa'a mni'nomo'na, ama naneke atrogeno tamagritega e-e.</char></para>
  <para style="p">
    <verse number="15" style="v" />
    <char style="wj">Mika tamavutmava hunazana ke'na antahina hu'noe. Tamagra amuho osutma, zasira osutma hunazanagi, Nagri'ma nave'ma nesiana, amuhoma hanamotma, amuho hinkeno, zasima hanamota, zasi hiho.</char> <verse number="16" style="v" /><char style="wj">Amuhone zasi'enena osutma, amunonte mni'nagu, Nagra nagipintira amu'ati tamatregahue.</char> <verse number="17" style="v" /><char style="wj">Na'ankure kagra anage hunka nehane, rama'aza ante'nena, tusi'a fenone vahe mani'noe hunka nehunka, mago'zankura upara osu'noe hunka nehananagi, kagrama havizantfama hunka, kasunku hugantega kante mni'nenka, kamunte omaneno, kavu asu higenka, kavufa kavapa mni'nanana kagra nonkane.</char> <verse number="18" style="v" /><char style="wj">Nagrama kasamisuana, tevefima kreno eri agruma hu'nea koli Nagripinti miza setenka, feno vahera nemaninka, efeke zaza kukena miza senka kukena nehugeno, kagaze kavufamo'a amatera nosina, avure fre masave Nagripinti miza senka, fretenka kavua ke so'e huo.</char> <verse number="19" style="v" /><char style="wj">Nagrama navesizmantoa nagamofona hanavetina, zmazeri fatgo nehu'na, zmavumarora nentoe. E'ina hu'negu knare tamavu'tmavama huzanku nentahitma, tamagu'a rukrehe huta fatgo huta maniho.</char> <verse number="20" style="v" /><char style="wj">Keho, Nagra kafante oti'nena vagre vagre nehue. Iza'o Nagri nageru antahino, kafama anagisimofona, Nagra efre'na agrane nezana nesugeno, agra Nagrane negahie.</char> <verse number="21" style="v" /><char style="wj">Iza'o ha'ma azeri agateresimofona, Nenfa trate'ma ha'ma azeri agaterena mni'noaza huno, ha'ma azeri agateresimofona, atresugeno Nagri trate magoka manigahu'e.</char> <verse number="22" style="v" /><char style="wj">Iza'o agesama me'nenigenoma nentahisimo'a, Avamu'mo'ma mono nagate'ma huamama nehia kea antahise hino.</char></para>
  <chapter number="4" style="c" />
  <para style="s">Monafi me'nea zantami Joni'a ke'nea naneke</para>
  <para style="p">
    <verse number="1" style="v" />Ama anazama evutege'na, nagra kogeno, mona kafamo'a anagino ruhagro higeno, ese ageruma antahi'noa agerumo ufe krafa hiaza nehigena antahugeno, Nagrikura anage huno hu'ne, <char style="wj">Amare egena, amazama evanigeno, henkama fore'ma hania zana kaveri haneno.</char> <verse number="2" style="v" />Anage nehige'na ame hu'na nagra avamupi mni'nena koana, mona kumapina kini tra me'negeno, mago'mo ana kini tratera mni'nege'na ke'noe. <verse number="3" style="v" />Ana ne'mofo msa'amo'a rumsa huno jasapa havegna nehuno, koranentike huno konilienie hu'za nehaza havegna hu'ne. Mago furage'namo kini tramofona rugagintegeno, zafa asinage huno emerelie nehaza havegna huno remsa hu'ne. <verse number="4" style="v" />Ana kini tramofona 24'a kini tratami manegorave huntegeno, ana 24'a kini tratera ugota kva vahe'mo'za mni'ne'za, efeke zaza kukena hu'za, kolire kini fetori zmasenirera antani'naze. <verse number="5" style="v" />Ana tra'ma me'nefintira trage huno ko psina enerino, tusi'a monage nehigeno, kini tramofo avuga 7ni'a tavi tevemo'a hagana hagana huno te'ne. E'i ana 7ni'a tevema hagana hagana huno nereana, Anumzamofo 7ni'a Avamutami me'ne. <verse number="6" style="v" />Hagi ana kini tra'mofo avuga, kapoteti tro huntageno msanetake huno rumarave nehiankna hageri me'geno, ana kini tramofo amu'nompine ruga ruga, 4'a asimu anteno mni'nea zgaramina, zmavugane zmefika zmavurgamo'a avite'nea zgamo'za mni korave hu'nazage'na zmage'noe. <verse number="7" style="v" />Ese'ma mani'nea zgamo'a Laionigna higeno, anante zgamo'a kaogna higeno, nampa 3zgamofona vahe avugosagna higeno, nampa 4zgamofona hareno vano nehia tumpamofo avugosagna hu'nea zga ke'noe. <verse number="8" style="v" />Hanki anama kasefa huza maninaza 4'a zgamofona, mago magomofona 6si'a agekona huzmantegeno, zmagekonamofo fenkaga kizigane zmavugane zmefi'enena zmavurgamo'a hakare huno avitenege'za, ontagane'za zgene hanine anage nehaze, <char style="bdit">Ruotage hu'nane ruotage hunane, Ra Anumzamoka Ruotgera hunane, Hanavenentake hunka, Ko maninenka, menina mni'nanankinka, henka egahane</char> nehaze. <verse number="9" style="v" />Hanki anantema zmasimu anteza mni'naza zgamo'za, kini tratema mani'nea Ne'mofo husga hunte'za, ra agi nemi'za, susu hunte'za Agra manivava hugahie hu'za agia erisaga huvava nehazageno, <verse number="10" style="v" />ana 24'a ugota kva vahe'mo'za, kini tratema mani'nea Ne'mofo avuga zmavugati zmarena omere'za umase'za, manivava nehia Nera mono hunente'za kini fetorira, ana kini tramofo avuga zafi netre'za, anage nehaze: <verse number="11" style="v" />Kagrake knare hunka marerinane, tagri Ra maninka, tagri Anumza mni'nane, Kagrake rankagia e'nerinka, kagia erisaga nehageno, hanavekamo'a mrerinie. Na'ankure Kagri kavesite maka zana efore huno me'ne, hu'za hu'naze.</para>
  <chapter number="5" style="c" />
  <para style="s">Avontafe'mofo naneke</para>
  <para style="p">
    <verse number="1" style="v" />Hanki kini trate mani'nea Ne'mofo tmaga azampine agu'afine amefiga'anena, avo krente'nea avontafera, 7ni'a fukinu rekamrentenegena ke'noe. <verse number="2" style="v" />Ana higena kogeno hanavenentake ankeromo ranke huno anage hu'ne, Iza knarera hu'nenimo, ama fukima rekamrentenea avontafera erignopeno erivaka regara hu'ne? <verse number="3" style="v" />Hanki monafi mni'nesimo'o, mopafi mni'nesimo'o, mopa agu'afi mni'nesimo'a, mago'mo'e huno ama ana avontafera erivaka orege, agu'afina erivakareno kegara osu'ne. <verse number="4" style="v" />Ana hige'na krafage hu'na zavira ate'noe, na'ankure mago'mo'e huno ana avontafera eri vaka orege, agu'afina kegara osu'negene. <verse number="5" style="v" />Ana 24'a elda kva vahepinti mago'mo anage huno nasamine, zavira otenka ko! Juda naga'nofipinti Deviti negeho ha'ma agaterenea Laionimo, Agra 7ni'a fukina eriganopega hu'neankino ana avontafera erivakarega hu'ne.</para>
  <para style="s">Sipisipi afu anenta Joni'a ke'nea naneke</para>
  <para style="p">
    <verse number="6" style="v" />Anante kogeno mago sipisipi anentamo'a kini tramofone, 4'a kasefa hu'za zmasimuma ante'za mni'naza zgaramimofo amunompi oti'nege'za, 24'a elda kva vahe'mo'za regorave hunte'naze. Ana sipisipi anentara korapa ahenaza sipisipi anenta kna hu'ne. Ana sipisipi anentamofona 7ni'a pazive huntegeno, 7ni'a avurga hunte'neankino, e'i ana avurgamo'a Anumzamofo 7ni'a avamutaminkino, maka kaziga mopafi huzmantege'za nevaze. <verse number="7" style="v" />Hagi Agra vuno tratema mni'nemofo tamaga azampintira avontafera omeri'ne. <verse number="8" style="v" />Hagi ana sipisipi afu anentamoma avontafe'ma omenerige'za, 4'a zmasimu eri'za mni'naza zgaraminki, 24'a elda kva vahe'mo'za, sipisipi anentamofo agafi zmarenare'za magoke magoke'mo'za zavena (harp) erine'za, zmente zmente mananentake'zama kre sramnavu'za mevite'nea korire zuompa erinazana, e'i anazana Anumzamofo nagamofo nunamune. <verse number="9" style="v" />Hagi zmagra kasefa zgame nehu'za anage hu'naze, Kagra avontafera erinka rekamrente'naza fukintamina eriganopega hu'nane. Na'ankure Kagrira kahe frizagenka koranka'anu, mika nofi nagapinti'ene, zmagerupinti'ene, vahepinti'ene, mopafi vahera mi'za sezmante'nane. <verse number="10" style="v" />Kagraka'a kumaka'afi huhampri zmantanke'za, kinimofo prisi vahe tro huza manizankiza, zamagra ama mopafi veara kegva hu'za manigahaze. <verse number="11" style="v" />Anantera nege'na nentahugeno, rama'a ankero vahe'mo'za kini tramofona regagine'za, kasefa hu'za mni'naza zgamo'zane, 24'a elda kva vahe'mo'zane, tusi'a hampriga osuga'amo'za, <verse number="12" style="v" />ranke hu'za anage hu'naze, Agri'ma ahazageno fri'nemo, hanavene so'e feno'zane, knare antahizane, himamu hanavene, husga huno ra agia ami'zana Agrake erigahie. <verse number="13" style="v" />Hanki maka'zama tro huzmantege'za zamasimu ante'za monafine, mopafine mopamofo agu'afi mni'naza zgamo'zane, hagerimpi mani'naza zgamo'za, nentahuge'za anage hu'za, Kini trate'ma mani'nemo'ene sipisipi anentamo'a asomu'ene ra agine, kegvamahu hanavemo'a, Znagrite mevava hugahie hu'za hu'naze. <verse number="14" style="v" />Kasefa hu'za mni'naza 4'a zgamo'za tamage hu'za huvava nehazageno, 24'a elda kva vahe'mo'za zmarenare'za mono huznante'naze.</para>
  <chapter number="6" style="c" />
  <para style="s">Ese fuki avontafeteti eriganonepegeno efeke hosifi e'nea ne'mofo naneke</para>
  <para style="p">
    <verse number="1" style="v" />Anante nagra kogeno, sipisipi anentamo 7ni'a fukinu rekamerente'nea avontafepinti, mago fuki eriganopegeno, 4'a kasefa hu'za mni'naza zgafinti mago'zmimo'a monage'moma hiaza huno anage hu'ne, eno! <verse number="2" style="v" />Higena anante negogeno, efeke hosi afumofo agofetuma mni'nemo'a, ati eri'negeno kini fetorira amigeno, harafa vahe'mo ha' huno zamagtereno viankna huno vu'ne.</para>
  <para style="p">
    <verse number="3" style="v" />Anante'ma sipisipi anenta'mo nampa 2 fukima rekamrente'nea avontafera, eri kanopegeno, kasefa huno mni'nea zgafinti nampa 2 zgamo'a eno! hu'ne. <verse number="4" style="v" />Anantera mago koranke hosi atiramino egeno, hosi afumofo agofetu'ma maninemofona hanave amigeno, rimpa fruma erino mopafi mni'zana eritregeno, vahe'mo'za ohefri ahefri hanazegu, bainati kazina agrira ami'ne. (Mat 24:6-7)</para>
  <para style="p">
    <verse number="5" style="v" />Anante nampa 3 fukima rekamare'nea avontafe Agrama eri kanonepegeno, kasefa huno mni'nea nampa 3 zgamo'a anage hu'ne, eno. Hige'na koana mago hanike hosi egeno, ana hosimofo agofetuma mni'nemofona makazama refko huno kna'ama ke'za sigeli azampina me'ne. <verse number="6" style="v" />Hagi anantera antahugeno monagemo'ma hiaza huno 4'a kasefa hu'za mni'naza zgaramimofo amu'nompintira anage hu'ne, mago knamofo erizante miza eriakna huno mago osi witi ku erigeno, mago knamofo erizante miza eriakna huno, 3'a onesisi bali enerinka, masavene waininena eri haviza osunka atregeno me'no hu'ne.</para>
  <para style="p">
    <verse number="7" style="v" />Anantera sipisipi anentamo'a avontafema nampa 4 fukima rukamare'nea eriganopegeno, kasefa huno mani'nea nampa 4 zgamo'a eno! hu'ne. <verse number="8" style="v" />Higena anantera kogeno, kanifuge hosimofo agofetuma mni'nemofona agi'a, frizane huno me'ne. Higeno fri vahe kumamo'a amage avaririno ne-egeno, vahema zmahe fri hanave amigeno, 4'a kevu vahema maninafintira, mago kevu vahera bainati kazinu'ene, agama atezamo'ene, krimo'ene ama mopafi afi zgamo'zane, tusi zgamo'za zamahehana hanage'za frigahaze.</para>
  <para style="p">
    <verse number="9" style="v" />Anantera sipisipi anentamo'ma avontafera nampa 5 fukima rukamare'nea eri kanonepegeno, kre sramnavu ita agafafintira, Anumzamofo ke'ma nentahiza amage'ma nentazageno, zmahage'za fri'namoza, <verse number="10" style="v" />ranke hu'za kezati'za, Ramoka Ruotge hunka tamage nehamoka, Kagra tagri koramofo nona'a, nazupa keaga huzmantenka mopafima mni'naza vahera refko huzmantegahane? hu'naze. <verse number="11" style="v" />Hagi efeke kukena anamokizmia hunezmanteno, akoheta osia knafina mani fru hunenkeno, mago'a Anumzamofo naga ene neramafugizmia, tamagri'ma tamahe fri'neaza hu'za zamahe fri vgareteno huno hu'ne.</para>
  <para style="p">
    <verse number="12" style="v" />Anante avontafetema nampa 6 fukima rekamarenteneana, Agra eri kanopegena kogeno, tusi'a imi krefa mopafina erigeno, zagemo'a hinunke kukenagna higeno, ikamo'a korankna huno koranentike higeno, <verse number="13" style="v" />monafi hanafitamimo'a, hanave zahomo fiki zafamofo eritagosi higeno afuore rgamo tagiramiaza huno, mopafi atafri rami'naze. <verse number="14" style="v" />Hagi negogeno monamo'a sagane huno, harontafe regazarino neviankna huno nevigeno, maka agonamozane, ti amu'nompi me'nea mopamo'za kuma'zamia atre'za vu'naze. <verse number="15" style="v" />Anantera ama mopafi kini vahe'mo'zane, mrerisa vahe'mo'zane, harafa vahe'mo'zane, feno vahe'mozane, hanave vahe'mo'zane, maka kazokzo eriza vahe'mo'zane, fru hu'za mani'naza vahe'mo'za, zamagra havegampine, agonafi me'nea havefi fraki'naze. <verse number="16" style="v" />Ana nehu'za agonamofonku'ene havemofonkura anage hu'naze. Tagri tagofetu eraminka, kini tratema maninemofo avure'ene, sipisipi anentamofo rimpa herante zampintira refiteranto, <verse number="17" style="v" />Na'ankure Anumzamofone, sipisipi anentamoke znarimpama, kumi vahema aheznante'za refkoma ha'a rankna hago efore nehianki, iza zanavurera otigara hu'ne? hu'za hu'naze.</para>
  <chapter number="7" style="c" />
  <para style="s">144 tauseni'a Israeli vahe'mo'za Anumzamo huhampri zamante'nea avame'za eri'naza naneke</para>
  <para style="p">
    <verse number="1" style="v" />Anama hutegena kogeno, 4'a rugaraga asoparega ama mopamofona ankero vahe'mo'za otine'za, 4'a kaziga e'neria zahora zmazampi azerinageno, mopafine hagerimpine, zafafinena zahora e'orine. <verse number="2" style="v" />Hagi anantera kogeno mago ankeromo'a zage hanati kazigati ehanatino, manivava Anumzamo hunagru huno nagrizane hu'nea avame'za, erineno mopane hagerine eri haviza hugahaze huzmante'nea 4'a ankero vahera ranke huno zmasamine. <verse number="3" style="v" />Mopane hagerine, zafaraminena zmazeri haviza osu'nenketa, Anumzamofo kazokzo eriza vahetamimofo kokovite avame'zana rekamre antetaneno hu'ne. <verse number="4" style="v" />Anantera antahugeno avame'za rekamre zmante'nea vahema hamprineana 144 tauseni'a mni'naze. Ana vahera maka Israeli mofavre'ramimofo naga nofipinti vahetami hamprine. <verse number="5" style="v" />Juda nagapintira 12 tauseni'a huhamprino, avame'za rekamrezmanteno, Rubeni nagapintira 12 tauseni'a huhamprino, avame'za rekamre zamanteno, Gadi nagapintira 12 tauseni'a huhamprino, avame'za rekamre zmanteno, <verse number="6" style="v" />Asa nagapintira 12 tauseni'a huhamprino, avame'za rekamrezanteno, Naftali nagapintira 12 tauseni'a huhamprino, avame'za rekamrezmanteno, Manase nagapintira 12 tauseni'a huhamprino, avame'za rekamre zmanteno <verse number="7" style="v" />Simioni nagapintira 12 tauseni'a huhamprino avame'za rekamrezmanteno, Livai nagapintira 12 tauseni'a huhamprino, avame'za rekamrezmanteno, Isaka nagapintira 12 tauseni'a huhamprino, avame'za rekamre zmanteno <verse number="8" style="v" />Zebuloni nagapintira 12 tauseni'a huhamprino, avame'za rekamrezmanteno, Josefe nagapintira 12 tauseni'a huhamprino, avame'za rekamre zmanteno, Benzameni nagapintira 12 tauseni'a huhamprino, avame'zana rekamrezmantene.</para>
  <para style="s">Tusi'a vea kevumo'za Anumzamofo mono hunte'naza naneke</para>
  <para style="p">
    <verse number="9" style="v" />Anazama hutegena kogeno, tusi'a vahekrefa mago'mo'e huno hamprigara osu'nea vahe'mo'za maka kumapinti ene, naga nofipinti ene, vahepinti ene, maka agerupinti ene, Sipisipi Afu Anentamofo tra'mofo avuga, efeke zaza kukena hu'ne'za, zmazampina tofe zafamofo ani'na hantagi'za erine'za oti'naze. <verse number="10" style="v" />Zamagra ranke hu'za anage hu'naze, tagri Anumzama tratema mni'nemo ene, Sipisipi anentamo'ene, tagu'vazine tahokehena'e hu'za hu'naze. <verse number="11" style="v" />Mika manigagi'naza ankero vahe'mo'zane, ugagota kva vahe'mo'zane, 4'a kasefa hu'za mni'naza zgamo'za, kini tramofona manikanegi'za zmavugosaregati zmarenare'za umase'za, Anumzamofona mono hunte'za, <verse number="12" style="v" />amanage hu'naze, tamage, husgama huntezane, ra agine, knare antahizane, muse huntezane, antahisga huntezane, hihamune hankavea Anumzamo eri vava hugahie tamage hu'naze!</para>
  <para style="p">
    <verse number="13" style="v" />Anante 24'a ugagota kva vahepinti mago'mo nantahigeno, amama efeke zaza kukenama hu'nazana, zamagra iza'za mni'ne'za, igati zmagra e'naze? Hige'na, <verse number="14" style="v" />nagra anage hu'na asami'noe, Ranimoka kagra antahinane hu'na hugeno, Agra anage huno nasami'ne, ama'i zmagra tusi'a hazenkezampi ufretageno ha' vahe'mo'za nezamahazageno, zaza kukenazamia Sipisipi Anentamofo koranteti sese hugaru huzmantageza efeke hu'namoze. <verse number="15" style="v" />Na'ankure ama ana agafare, Anumzamofo kini tra avuga oti'ne'za hanine zgenena Agri ra mono nompi eri'zama'a erinentazankino, tratema mni'nemo'a, Agra kegva huzmantegahie. <verse number="16" style="v" />Zamagrira zmagamate'zane, tinku zmavesizane omnena, zge hara zmave'osina, amuhogura osugahaze. <verse number="17" style="v" />Na'ankure tra'mofo amunompima mni'nea Sipisipi anentamo, kegva huzmanteno asimu erino mni tinkapuite vanigeno, Anumzamo maka zamavunura eri homu huzmante vgaregahie huno hu'ne.</para>
  <chapter number="8" style="c" />
  <para style="s">Sipisipi anentamo nampa 7ni fuki erikanopenea naneke</para>
  <para style="p">
    <verse number="1" style="v" />Hanki anante Sipisipi anentamoma avontafeteti nampa 7ni fukima eri kanopegeno, monafina hafu'a auafi <note caller="+" style="f"><char style="fr" closed="false">8:1 </char><char style="fq" closed="false">hafu'a auafi </char><char style="ft" closed="false">tagerupina haf auama krezamo'a amuho hu'ne.</char></note>agasasana eritaganene. <verse number="2" style="v" />Anantera Anumzamofo avuga 7ni'a ankero vahe oti'namokizmia 7ni'a ufe eri nezamizage'na ke'noe. <verse number="3" style="v" />Anantera mago ankeromo kolire tro hunte'nea zuompa erineno kresramna vu itare eme otigeno, Anumzamofo kini tramofo avuga kolire tro hunte'naza kre sramnavu itare Anumzamofo nagamokizmi nunamune erinteno kresramna vanigu rama'a mananentake'zana ami'ne. <verse number="4" style="v" />Hagi mananentake zamofo tevegumo'ene, Anumzamofo nagamofo nunamumofo mna'amo'a, ankeromofo azampinti mrerino Anumzamofo avure vu'ne. <verse number="5" style="v" />Anantera ankeromo'a zuompa erino kre sramnavu itaretira, kolire tro hunte'naza zuompafi tevea tagino eri aviteteno, matevuno mopafi atregeno, tusi'a monage nehigeno, kopsina e'nerigeno, imi eri'ne.</para>
  <para style="s">Nampa 4 ankeromo ufere'nea naneke</para>
  <para style="p">
    <verse number="6" style="v" />Hanki anantera 7ni'a ankeromo'za 7ni'a ufe erine'za, ufe renaku retro hu'naze.</para>
  <para style="p">
    <verse number="7" style="v" />Ese ankeromo uferegeno, komopa ko'ene korane tevea eri havia hu'neana, zamagra mopafi matevu'za atrazageno, tagufa kevufintira, mago kevu mopamo'a teveregeno, tagufa kevu zafafintira, mago kevu zafamo'za teverazageno, maka zafa sinage trazamo'za tevere'naze.</para>
  <para style="p">
    <verse number="8" style="v" />Nampa 2 ankeromo ufe regeno, ra agona gnazamo'a teve neregeno hagerimpi mate vuno atregeno, tagufa hageri me'nefintira, mago hagerimo'a koranke higeno, <verse number="9" style="v" />tagufa kevu hagerimpi zagrami mni'nafintira, mago kevumo'za frizageno, tagufa kevu venterami me'nefintira, mago kevu ventemo'za haviza hu'naze.</para>
  <para style="p">
    <verse number="10" style="v" />Nampa 3 ankeromo'a uferegeno, ra hanafimo monafinti teve taginaku kasagsa hu'za taginafa hiankna tavimo remsa huno atafariramigeno, tagufa kevu tira me'nefinti mago kevu tirante'ene osi tinte ene kampui tinte'ene takaure'ne. <verse number="11" style="v" />Ana ofumofo agi'a Akahene, hu'za hu'naze. Tagufa kevufinti, mago kevu timo'za akahazageno, rama'a vahe'mo'za ana tina nene'za fri'naze. Na'ankure ana timo'a akahunegeno'e.</para>
  <para style="p">
    <verse number="12" style="v" />Nampa 4 ankeromo'a ufe regeno, zgemofona tagufa kevu refko higeno, ikamofona tagufa kevu refko higeno, tagufa kevu hanafitami me'nefintira, magoke magoke kevuzmia amasagigeno haninkine. Mago zge ferumofoma tagufa kevu msama me'nefintira, mago kevu msamo'a hani hu'ne. Hanimo'enena anazanke hu'ne. (Mat 24:29)</para>
  <para style="p">
    <verse number="13" style="v" />Anantera negena antahugeno, mago tumpamo monamofo amunompi hareno enevuno, ranke huno anage hune, kva hiho, kva hiho, mopafima maninaza vahemota hazenke ne-eanki kva hiho, na'ankure 3'a ankero vahe'mo'za ufena orenazankiza, kofa knafi ufena regahaze!</para>
  <chapter number="9" style="c" />
  <para style="p">
    <verse number="1" style="v" />Anantera nampa 5fu ankeromo'a ufe regeno, monafinti hanafimo'a mopafi atafariramigena kogeno, riga omne kerimofo kinofira ami'ne. <verse number="2" style="v" />Higeno agra riga omne keria anagigeno, tusi teve nerefinti atiramino eviankna huno, ana kerifintira teve tokimo'a evu'ne. Zgene zahomofona ana kerifinti teve tokimo refitegeno tusi hani hu'ne. <verse number="3" style="v" />Anantera ana teve tokipinti kenutamimo atiramino ama mopafi evigeno, segintavemofo hanavema ama mopafima ami'neaza huno hanave zami'ne. <verse number="4" style="v" />Hanki ana kenutamimofonkura anage huno zmasamine, mopafima me'nea trazana eri havizana osuge, zafasinage huno me'nea trazana eri havizana osuge, zafa eri havizana osiho. Hianagi Anumzamo hunagru hu'nea avame'zama kokovitema rukamre onte'nesia vahe'mokizmige zmazeri havizana hiho hu'ne. <verse number="5" style="v" />Ana nehazageno anage huno huzmante'ne, vahera zmahe ofrigahazanagi, 5fu'a ikamofo agu'afi zmatazanke zmiho huno huzmante'ne. Ana zamatazama zami'nea knazamo'a segintavemo'ma vahe'ma zmaprigeno zmatama kriankna zmata krigahie. <verse number="6" style="v" />Hanige'za ana knafina vahe'mo'za frisaza kanku hakaregahaze. Hianagi ofritfa nehu'za, frinaku hugahazanagi frizamo'a zamagritetira fresige'za ofrigahaze.</para>
  <para style="p">
    <verse number="7" style="v" />Hanki ana kenu tamimofoma ke'noana avu'ava'zmimo'a hosimo hate vunaku retro hiankna nehazageno, zmasenirera kolire tro hunte'naza kini fetori knaza megeno, zmavugosamo'a vahe'mofo zmavugosagna hu'ne. <verse number="8" style="v" />Zmazokamo'a anemofo zmazokamoma hiaza huno zaza higeno, zmavemo'a laionimofo avemo'ma hiankna hu'ne. <verse number="9" style="v" />Zamimizarera hankomo'a me'ne, ana hankomo'a, aenire hankogna hu'ne. Zmagekonamofo zmagasasa kemo'a, hosiramimo renteno avazu huno nevia zamo, hate vunaku agareno neviankna agasasaru'ne. <verse number="10" style="v" />Ana kenutamimofona zmarisona me'negeno, ana zmarisonamo'a segintavemofo risonagna hu'negeno ana risonanu vahera nezamare. Ana risonamofona 5fu'a ikampi vahe'mofona zmatama zami hanave'a zami'ne. <verse number="11" style="v" />Hanki zamagrira mago kinimo kegva huzmante'ne, ana kinia ariga omne kerimofo kva ankeronkino, agi'a Hibru kefina Abadonie (fri'ne hune) huza nehaze. Mikaza eri havizahu nere nehu'za, Griki kefinena Apolonie huza agi'a neheze.</para>
  <para style="p">
    <verse number="12" style="v" />Hanki nampa 1ni knazankuma kva hiho hu'nea knazamo'a evigeno, tare knazamo ne-eanki kva hiho.</para>
  <para style="p">
    <verse number="13" style="v" />Anante nampa 6si ankeroma uferegeno, nagra antahugeno Anumzamofo avurega kolire tro hunte'naza kresramnavu itareti 4'a pazive me'nefinti mago'mo huno, <verse number="14" style="v" />nampa 6gisi ankeromo ufema erinemofona ana agerumo'a asamino, Yufretis rantintema 4'a ankerona anaki zmantenazana katufe zmantrenke'za viho huno hu'ne. <verse number="15" style="v" />Hanki 4'a ankeroma retroma huzmantege'za mni'naza ankerona katufe zmatrenige'za ana auagi, ana zge knagi, ana ikanki, ana kafumofo kna fatgore, 3'a kevu refko vahera hu'za, mago kevu vahe'mokizmia mika zmahe vgaregahaze. <verse number="16" style="v" />Hagi hosi agumpima mni'naza ha' vahe'mokizmi nampamo'a 200 milioni'a mni'naze nehigena antahi'noe. <verse number="17" style="v" />Hagi amanahu'za avanagnazama kofina ke'noe, hosi afu tamimofo agumpima mni'ne'za eri'za nevaza vahe'mo'za zmimizarema rufite'naza hanko zmimofo avoma'amo'a, koranke nehigeno, hokonke nehigeno, kaninkruke nehigeno, tevene salfa havemo toki nehigeno, ana hosi afutamimofo zmagenopamo'a laioni agenopagna nehigeno, zmagipintira tevene, salfa havemo'a toki hiankna huno atiramino evu'ne. <verse number="18" style="v" />Zmagipintima evu'nea tevemoki, salfa haverema nerea tevemo, ana 3'a knazamo maka kokankonka 3'a kevu vahepinti, mago kevu vahera zmahe vgarege'za fri'naze. <verse number="19" style="v" />Na'ankure hihamu hanavemo'a ana hosimofona zamagipine zmarisonafine me'ne. Ana hosimofona zmarisonamo'a, osifavegna huno asenia huntegeno, ana aseniretira vahe'mofona hazenke zamigahaze.</para>
  <para style="p">
    <verse number="20" style="v" />Hagi ana knazamo'ma ozmahege'za mni'naza vahe'mo'za, kumi'ma hu'naza zankura zmagu'a rukrehera nosu'za, hankromofona mono hunonte'za, zamagra'a zmazampinti kolire'ene silvare ene brasire'ene havere'ene, zafa atupare'ene, zmavua onkege zmagesa ontahige kaza osu'za tro hunte'naza zante monora hunte'naze. <verse number="21" style="v" />Ana nehu'za vahema zmahe nefriza, avuatga ha' nehu'za, monko avu'avama nehu'za, kumzafama nesaza zankura magomo'e huno agu'a rukrehe osu'ne.</para>
  <chapter number="10" style="c" />
  <para style="s">Mago ankerone osi avontafemofo naneke</para>
  <para style="p">
    <verse number="1" style="v" />Anante mago hanavenentake ankero kogeno, mona atreno eramigeno kukena hamponu hunteno, furegenamo asenire me'geno, avugosamo'a zgegna higeno, agimo'a no azeri hanaveti avempa zafagna huno teve anefa hu'ne. <verse number="2" style="v" />Azampina osi avontafe vakarente'nea eri'ne. Ana ankeromo'a tamaga agia hagerimpi reno, hoga agia mopafi reno otineno, <verse number="3" style="v" />ranke huno laionimo ageru neriankna huno agerura nerigeno, 7ni'a monage'mo'za zmagerura ru'naze <verse number="4" style="v" />Ana zmagerura nerazagena, avompi krentenaku nehugeno'a, monafinti anage huno hu'ne, 7ni'a mona ageruma antahinana eriginka rekamrenentenka, avontafepina kreontenka atregeno frakino meno huno hu'ne. <verse number="5" style="v" />Anantera kogeno hagerimpima tamaga agama nenteno, hoga agama mopare'ma ante'nea ankeromo'a tamaga azana monafinka rusute'nagamu atreno, <verse number="6" style="v" />huvempa kea mnivava nehimofonte huno, <char style="bdit">monane makazama agu'afima me'neazama troma nehuno, mopane makazama agu'afi me'neazama tro nehuno, hagerine makazama agu'afi me'nezama troma hu'nemokino,</char> mago'ane avega ontegahie. (Ekso-Uti 20:11, Diu-Kas 32:40, Dan 12:7) <verse number="7" style="v" />Hianagi nampa 7ni ankeromoma ageruma runakuma nehigeno'a, Anumzamo'ma oku'a ante'nea kea, kasnampa eriza vahetema asami'nea kemo'a efore hugahie.</para>
  <para style="p">
    <verse number="8" style="v" />Anante monafintima koma antahinoa agerumo'a mago'ane kea hunamino anage hu'ne, vunka hagerimpine mopafinema agama reno oti'nea ankeromofo azampima vakarente'nea avontafera omerio huno nasmi'ne. <verse number="9" style="v" />Hanki anage higena nagra vuna, osi avontafe naminogu ana ankeromofo ome antahigogeno, agra anage huno nasamine, erinka nesankeno'a karimpafina aka hugahianagi, kagitera tumerimoma hiaza huno tusi haga kavesigahie. <verse number="10" style="v" />Ana osi avontafera ankeromofo azampintira nagra omerina nogeno, nagipina tume rimoma hiaza huno haga higena netogeno, narimpafina tusi aka ahe'ne. <verse number="11" style="v" />Anante zmagra nagrikura anage hu'naze, kagra mago'ane rama'a vaheku'ene kumataminku'ene, zmagerukuma, kini vahekura kasnampa kea ome huo hu'za hu'naze.</para>
  <chapter number="11" style="c" />
  <para style="s">Tare netremoke huama hana'azamofo naneke</para>
  <para style="p">
    <verse number="1" style="v" />Anante mago azota anteno mesarim huno ke'za nenamigeno mago'mo huno, Anumzamofo ra mono none, kresramna vunentaza ita azota antenka mesarim nehunka, anampima monoma hunentaza vahera, hamprinka ko. <verse number="2" style="v" />Hagi ra mono nomofo megi'a kumara aozota antenka mesarimia osunka atro, na'ankure megia vahe'mofo zamineankino, 42'a ikampi ruotgema hu'nea rankumara, zmagareti eme repehana hugahaze. <verse number="3" style="v" />Hanki ana hanige'na Nagri nanekema huama hana'a netrena, hanavea zanaminuge'ne, 1,260'a zgegnafi znasunku kukena huke, kasnampa kea huama hugaha'e.</para>
  <para style="p">
    <verse number="4" style="v" />Ama ana netrena, tare olivi zafane, tare lamu tavikna huke, maka ama mopamofo Ramofo avugama oneti'a netrene. <verse number="5" style="v" />Hanki iza'o ana netre'ma znahenakuma hanamokizmia, znagipinti tevemo'a hagana hagana huno atiramino ana vahera tefanane hugahie. Hagi ina vahe'mo'za znahenaku'ma hanamokizmia, anahukna kante ahegahie. <verse number="6" style="v" />Ama ana netremokea monama eriginakeno koma noranigeno hanavea erina'ankino, kasnampa kema huamama hana'a knafina, kora azerinakeno norina, tina amne erikoranke nehuke, znagrima znavesisiaza huke amne mopamofona knazana amigaha'e. <verse number="7" style="v" />Znagrama ana nanekema huvgamaretesakeno'a, riga omane kerifintima etiramino esia afi zgamo hara huznagatereno znahe frigahie. <verse number="8" style="v" />Hagi ana znahe frisia znavufamo'a, rankuma'mofo kampi me'nenigeta, e'i ana kumaku fronka ke huta Sodomune Isipie huta hugahune. E'ina kumapinke Ra zanimofona rugeka zafare ahe'naza kumapi, znavufgamo'a megahie. <verse number="9" style="v" />Ama ana fri'na'a znavufgamofona 3'a knagi mago zgeferupi mene'nige'za, maka vahepinti'ene, naga nofipinti'ene, zmagerupinti'ene, maka kazigati vahe'mo'za znagegahaze. Hianagi kerifima eriza ome aseznante zankura i'o huzmantegahie. <verse number="10" style="v" />Hagi mopafima mni'namo'za ana kasnampa netrema frina'a zankura musena nehu'za, ana zankura nezana retro hu'za nene'za, musezana omi ami hugahaze. Na'ankure ana tare kasnampa netremoke mopafima mani'naza vahera zmatazama zminaza zanku, ana musena hugahaze. <verse number="11" style="v" />Hianagi 3'a knagi mago zgeferu evanigeno'a, Anumzamo'a zanasimura znamina, znagra otinake'no, kesaza vahe'mo'za tusi kore hugahaze. <verse number="12" style="v" />Hagi ana netre'mokea nentahikeno, monafinti ranke huno, amare emareri'o huno higene, ha'ma reznante'naza vahe'mo'za negazageno, hampompi monafi marerina'e. <verse number="13" style="v" />Anama neha'a kna fatgore tusi'a imi erigeno 10ni'a rankuma menefinti, mago rankumamo'a fragu vaziramigeno, 7 tauseni'a veara imimo'a zmahe fri vgaregeno, mago'amo'za kore hu'za monafi Anumzamofo ra agi erisaga hu'naze.</para>
  <para style="p">
    <verse number="14" style="v" />Hanki nampa 2 knazamo'a agatereno evigena negogeno, nampa 3 knazamo'a ame huno fore hu'za nehianki kva hiho.</para>
  <para style="s">Nampa 7ni ufe re'nea naneke</para>
  <para style="p">
    <verse number="15" style="v" />Anante nampa 7ni ankeromo ufe regeno, ranke hu'za monafintira kezati'za anage hu'naze, Ama mopafi rankumamo'a, tagri Ramofo kuma nesenkeno, Agri Kraisi kuma fore hinkino, Agra kini manino kegva huvava hugahie. <verse number="16" style="v" />Hanki 24'a ugagota kva vahe'mo'za kini tratema Anumzamofo avuga mni'nazareti, atre'za zmavugosaregati emase'za, Anumzamofo mono hunente'za, <verse number="17" style="v" />anage hu'za, hanave nentake Ra Anumzamoka, tagra rankagi kamune, korapa mni'namoka, menina mani'nane, na'ankure Kagra tusi'a hihamu hanave e'nerinka, menina erigafa hunka kini maninka kegva nehane. <verse number="18" style="v" />Hagi miko kokankoka vahe'mokizmia zmarimpa nehenkeno, Kagri karimpa hezamo'a ne-enkeno, fri vahema refkoma hanana knamo'a ne-enkeno, kazokzo eriza vahe'ene kasnampa vaheka'ane mono naga'ene zamagi me'nenia vahero, zamagi omnene'nia vahe'mo'za Kagri kagiguma korema nehaza vahera mizana nezaminka, ama mopafima vahe zmahenefriza vahera, zmahe frigahane.</para>
  <para style="p">
    <verse number="19" style="v" />Hagi monafima me'nea Anumzamofo ra mono nomofo kafamo'a anagi hagro higeno, Agrama huvempa ke huno huhagerafi'nea vogisimo'a, Agri mono nompintira efore higeno, kopasinamo'a trege huno vuno eno higeno, ranke huno monage nehigeno, imi e'nerigeno, tusi ko'mopa ko ru'ne.</para>
  <chapter number="12" style="c" />
  <para style="s">Israeli vahe'ene a'mofo naneke</para>
  <para style="p">
    <verse number="1" style="v" />Mago ruzahukna huno tusi'a avame'za monafina efore higena kogeno, mago a'mo'a zgenu kukena hunegeno, ikamo'a agafi menegeno, asenifina 12fu'a hanafimo kini fetorikna huno asenire me'ne. <verse number="2" style="v" />Ana a'mo'a amu'ene huno mofavre kasenteza nehuno, ranke huno mofavre'za negegeno krafa hu'ne. <verse number="3" style="v" />Anantera ru avame'za monafina efore higena kogeno, mago agaza hunte koranke osifavemofona, 7ni'a agenopa me'negeno, 10ni'a pazive hanatinegeno, aseniramintera 7ni'a kini fetori me'ne. <verse number="4" style="v" />Hanki risonamo'a tagufa kevu hanafi monafi me'nefinti, mago kevu hanafira mopafi ruharfi huzmatrene. Ana osifavemo, a'mo'ma mofavrema kasentenaku'ma nehia avuga otine. Anama hu'neana ana mofavre kasentenkeno aheno asga hunakrinaku otine. <verse number="5" style="v" />Anante ana a'mo ne'mofavre ksente'ne. Henka'a ana mofavremo nena huno maka vahera aeni azompareti kegva huzmantenia ne'kino, ana mofavre avreno Anumzamofonte vuno, Agri'a kini trate avreno ome antene. <verse number="6" style="v" />Anantera ana a'mo kore freno Anumzamo retro hunte'nea mopare ka'ma kopi umanine. Anantega ana ara kegva krinte'za nezana nemisageno, 1,260ti'a kna manigahie.</para>
  <para style="p">
    <verse number="7" style="v" />Hanki tusi'a ha' monafina fore hu'ne. Maikoli ene ankero naga'amo'za, osifavene ana osifavemofo ankero naga'a hara huzmante'naze. <verse number="8" style="v" />Ana osifavemofo ankero nagamo'za hanavezmia omnege'za, hara agateregara osazageno monafima manisaza kumara omnene. <verse number="9" style="v" />Ana koranke osifavea asgahutregeno erami'neankino, ana ne'kura korapa mani'nea osifave nehu'za, hankrore nehu'za, Sata'ema nehaza ne'ma ama mika mopafi vahema rezmatgama nehia nera, asgafetregeno ankero naga'ane mopafi erami'naze. <verse number="10" style="v" />Anante nentahugeno mago ra ageru monafinti runo anage hu'ne, menina vahe'ma ahoke aheno agu'vazizane, hanavene, tagri Anumzamofo kumamo'ene Agrama huhampri'ranteno tavaregahie hu'nea nemo'a, hago tusi'a hihamu eri'ne. Na'ankure tagri nerafukizmima hanine zgene, tagri Anumzamofo avure agra havige kegaga hunezmantea nera asgahu atregeno urami'ne. <verse number="11" style="v" />Zamagra ana ne'mo'ma ha'ma huzmantea hara, Sipisipi anentamofo koranteti'ene agenke'ama huama hazareti agatenere'za, zamagra zmavufagura nontahi'za, zamagri'ma zmahe frizanku enena korera osu'naze. <verse number="12" style="v" />Na'ankure ama ana agafare, monafinka mni'namota muse hiho. Hianagi mopane hagerimoka kva hi'o, na'ankure hankromo'a tanaagrite ko uramine, keno antahinoma hiana osi'agna me'negeno, tusi rimpa nehegeno uramine.</para>
  <para style="p">
    <verse number="13" style="v" />Ana agaza hunte osifavemo'ma keno antahinoma hiana mopafima mate'mavutregeno'a, ne' mofavrema kasente'nea ara eme aheno atahoza ami'naku avaririne. <verse number="14" style="v" />Hianagi tusi'a tumpamofo agekonarere ana ara amigeno, ana a'mo'a hareno vahe omani kama mopafi, ana osifavea atreno, 3'a kafugi 6gisi'a ikampi agri kuma'ma retroma huntenerega umani'nenigeno kegva huntegahie. <verse number="15" style="v" />Hanki ana osifavemo'a, ana ara ti mreno vaniegu agipinti tina ruvaritregeno, tusi'a ti hageaza huno ana ara avaririne. <verse number="16" style="v" />Hianagi ana agaza hunte osifavemofo agipintima evu'nea rantina, mopamo ana ara aza huno, ana tina agira aka huno nakri vgare'ne. <verse number="17-18" style="v" />Ana higeno ana tusi'a osifavemo'a ana a'mofona rimpa ahenenteno, maka mofavrenaga'amo'za Anumzamofo kasege amage nente'za, Jisasi avu'avazama nevaririza naga ha' huzmante'naku vu'ne. Ana agaza hunte osifavemo hagerinkenare otino mni'ne.</para>
  <chapter number="13" style="c" />
  <para style="s">Hagerimpinti atirami'nea afi zgamofo naneke</para>
  <para style="p">
    <verse number="1" style="v" />Anantera mago afi zga hagerimpinti hanatino mrerige'na kogeno, 7ni'a agenopa megeno, 10ni'a pazive ana agenopafintira mrerigeno, ana 10'a pazivetera kini fetori menegeno, Anumzamofo huhaviza hunte agiramina zmasenire me'ne. <verse number="2" style="v" />Hagi ana afi zgama ke'noana lepatigna higeno, agamo'a bea agagna higeno, agi'mo'a laioni agikna hu'ne. Hanki agaza hunte tusi osifavemo agra'a hihamu hanavene, kini tra'ane maka kegvahu hanavea ami'ne. <verse number="3" style="v" />Nagra koana mago agenopa ko aheneanagi, anama ahe'nea zamo'a teganigeno so'e huntene. Higeno maka mopafi vahe'mo'za antri nehu'za, muse hunte'za, ana afi zgamofo amage ante'naze. <verse number="4" style="v" />Ana vahe'mo'za agaza hunte osifavemofo monora hunte'naze. Na'ankure ana agaza hunte osifavemo'a, afi zgamofona kegvahu hanavea ami'negu, ana vahe'mo'za monora tusi zgamofona hunente'za anage hu'naze, iza ama tusi zgagna hu'nesimo hara huntega hu'ne? hu'za hu'naze.</para>
  <para style="p">
    <verse number="5" style="v" />Hanki Anumzamo'a atregeno, ana afi zgamo'a avufga ra nehuno, Anumzamofona azanava kea nehuno, 42'a ikamofo agu'afi hanavea amigeno ruzahu ruzahu kaguvazana hu'ne. <verse number="6" style="v" />Hanki ana afi zgamo'a agira aka huno, Anumzamofona azanava kea hunenteno, Agi'amofona huhaviza hunenteno, Agri nagama monafinka mono noma'agna hu'za mni'naza nagara, huhaviza huzmante'ne. <verse number="7" style="v" />Hagi Anumzamofo nagama ha'marezmante hanavenena amigeno, hahu zmagatenereno, maka naga nofima, vahe'ma, zmageruma maka kumama, kegvama kri hanave ami'ne. <verse number="8" style="v" />Maka ama mopafi mni'naza vahe'ma, ahe'naza Sipisipi Anentamofo asimu eri avontafepi zmagima, monane mopanema tro'ma osu'neno kre ontenesia vahe'mo'za, ana afi zgarera monora huntegahaze. <verse number="9" style="v" />Izago kagesa me'nenigenka nentahisamoka, antahise huo. <verse number="10" style="v" />Izano Anumzamo huno avreno kina huntegahie hunesimo'a, kina ome hino. Izano kazinknonteti ahefrigahie hunesimofona kazinknonteti ahefrigahie. Hanki ama ana zmavu'zmavazana akohe'za mni'neza kazigazi hu'za knazama eri'za vnagu kea hu'ne!</para>
  <para style="s">Mopafinti atirami'nea afi zgamofo naneke</para>
  <para style="p">
    <verse number="11" style="v" />Anantera ru afi zgamo mopafinti hanatino egena kogeno, sipisipi anentamofo tare pazivekna pazive asenirera me'negeno, kema hiana tusi'a agaza hunte osifavemofo agerukna ageru ru'ne. <verse number="12" style="v" />Nampa 2 afi zgamo'a, nampa 1ni afi zgamofo kegvahu hanave'a, agri avure eri ama nehuno maka ama mopafi mni'naza vahera, nampa 1ni afi zgama koma ahazageno namuma'amo tegani'nemofo monora hunteho hu'ne. <verse number="13" style="v" />Anante nampa 2 afi zgamo'a ruzahu ruzahu avameza eri fore nehuno, maka vahe'mokizmi zmavufi kaguvaza higeno monafinti'enena tevea reno erami'ne. <verse number="14" style="v" />Ana nehuno mopafima mni'naza vahera rezmataga hu'ne, na'ankure nampa 1ni afi zgamofo avufina, ruzahu ruzahu avame'za nehuno, nampa 1ni afi zgama koma kazinknonu ahazageno friteno asimuma erinea afi zgamofo amema'a tro hiho huno zmasami'ne. <verse number="15" style="v" />Asimu'ante hanave amizageno, ana amema'a tro hunte'naza amema'a asimu amigeno, ana amema'amo'a keaga higeno, ana amema'ama mono huontesaza vahera zmahe frigahie. <verse number="16" style="v" />Hagi anante nampa 2 afi zgamo huzmanteno, mika amane vahero zamagi me'nea vahero, zgo'a me'nea vahero, zgo'a omne vahero, amne vahero, kazokazo eri'za vahe'mokizmia avame'za tamaga zmazante'ene, kokovite'enena krentegahaze. <verse number="17" style="v" />Ana hanigeno mago vahe'mo'e huno mizasege, zgorera atrege osugahianki, ana afi zgamofo agimofo nampama erinenia vahe'moke mizasege, zgore atrege hugahie. <verse number="18" style="v" />Vahe'mo'ma knare antahintahima erinenimo'a atregeno, ana afi zgamofo nampana refko huno keno, ana nampana mago ne'mofo nampakino, ana nampana 666 me'ne.</para>
  <chapter number="14" style="c" />
  <para style="s">Sipisipi Anenta'ene 144 tauseni'a vahe'mofo naneke</para>
  <para style="p">
    <verse number="1" style="v" />Anantera Sipisipi Anentamo'a Saioni agonare otinegeno, Agri agine, Nefa aginema kokovitema krente'neana 144 tauseni'a vahe'mo'za magoka oti'nazagena ke'noe. <verse number="2" style="v" />Ana higena mago agerura antahuana monafintira agerura rama'a timofo agasasamoma hiaza nehigeno, monagemoma hiaza nehigena, mago ageruma antahuana kita (harp) ahazageno neriankna ageru nerigena antahi'noe. <verse number="3" style="v" />Ana nehu'za kini trate'ene, 4'a kasefa hu'za mni'naza zgane, 24'a ugota kva vahe zamurera kasefa zgamera hu'naze. Ana zgamera mago vahe'mo'e huno ontahinazankino, 144 tauseni'a nagama maka mopafinti mizama sezamantenea vahe'mo'za antahi'naze. <verse number="4" style="v" />Hanki ana vahe'mo'za a'nene savrira osu fatgo hu'za mani'naze. Na'ankure zamagrazmi agru hu'za mni'naze. Ama ana vahe'mo'za Sipisipi Anentamo'ma inaregama viana zmagra nevaririza vahere. Ana vahera Anumzamo'a ese hoza vasageakna huno maka vahepinti miza sezmante'neankino, Anumzamofone Sipisipi afu Anentamofo naga manigahaze. <verse number="5" style="v" />Hagi ana vahe'mofo zmagipina havigea omnetfa higeno, hazenkezmia omne vahe zmagra mni'naze.</para>
  <para style="s">Tagufa ankero vahe' mo'za ke hu'naza naneke</para>
  <para style="p">
    <verse number="6" style="v" />Hagi anantera mago ankero kogeno monafi hareno enevuno, mevava knare musenkea mopafima mni'naza vahete ene, maka kumate'ene naga nofite'ene, zmagerute ene, vahete'ene huama hu'ne. <verse number="7" style="v" />Ana nehuno ranke huno amanage hune, Anumzamofonku kore hunentetma ra agi amiho, Agrama vahema refkoma haniankna hago e'ne. Monane mopane hagerine, maka tinkampuima troma hu'nemofo monora hunteho hu'ne.</para>
  <para style="p">
    <verse number="8" style="v" />Anantera nampa 2 ankeromo kota ankeromofo amefi hareno ne-eno anage hu'ne, Babiloni tusi'a kumamo'a trakahu'ne, trakahu'ne, ana amo'a maka mopafi kumatamina, agra havi avu'avaza hanavetino hu avesizamofo waini tina zamige'za ne'naze.</para>
  <para style="p">
    <verse number="9" style="v" />Anantera nampa 3 ankeromo'a, tare ankerofomo znamefi ne-eno anage huno ranke hu'ne, iza'o afi zgamofone, amema'arema mono hunenteno, azante'ene kokovitema avame'zama'a eri'nenimo'a, <verse number="10" style="v" />Anumzamofo tusi'a rimpahe knazamofo waini erihavia huno tagi avitenea kapufinti neneno, ana vahe'mo'a ruotge ankero vahe'ene, Sipisipi anentamofo avure, havere te kasinkasi nehia tevefi atazana erigahie. <verse number="11" style="v" />Ana afi zgare'ma mono hunente'za, amema'arema mono hunentesageno, iza'zo agri agimofo avame'zama'a erisi'amo'za, zmatazama erisaza tevemofo tokimo mreri vava nehina, hanine zgenena fru hu'za omnigahaze.</para>
  <para style="p">
    <verse number="12" style="v" />Anumzamofo kasege amage'nenteza zamentintima Jisasinte nehaza vahe'mo'za amanahu hugahaze, akohe'za manine'za kazigazi hu'za knazana eneriza oti hanavetigahaze.</para>
  <para style="p">
    <verse number="13" style="v" />Anante mago ageru monafinti arigena nentahugeno anage hu'ne, avona krento, Ramofompi mni'ne'za frinamo'za, menintetima agafa huno vaniana muse hugahaze! Ozo huno Avamumo'a hu'ne. Zamagrama mraguzati'za e'naza zana manifru hugahaze. Na'ankure zamagrama knare zmavu'zamavama hu'zama e'naza zmavuzmavamo'a, zamagrane magoka zamage zmavaririno ne-e.</para>
  <para style="s">Hoza hamareankna huno vahe zmavaresia naneke</para>
  <para style="p">
    <verse number="14" style="v" />Anante kogeno efeke hampopina Vahe'mofo Mofavregna Ne' mni'neno, kolire tro hu'naza kini fetori asenire antanineno, sikolie nehaza ananke fagagino asane'nea kazi azampina eri'ne. <verse number="15" style="v" />Hanki mago ankeromo mono nompinti atiramino, ranke huno hampopima mni'nemofonkura huno, kazinkno ka'a erinka kavera hamaro. Na'ankure ne'zama hamare kna e'ne, na'ankure mopafina nezamo'a afureanki ome hamaro huno hu'ne. <verse number="16" style="v" />Anante efeke hampopima mni'nemo'a ananke fagagino asane'nea kazi erino, maka mopafima nenahu'nea hoza hamare'ne.</para>
  <para style="p">
    <verse number="17" style="v" />Anantera mago ankeromo, ra mono no monafi me'nefinti atiramino, agranena sikolie nehaza ananke fagagino asane kazi erinegena ke'noe. <verse number="18" style="v" />Anante ru ankerona, tevema kvahu hanavema erinemo, kresramnavu itareti eno, ranke huno asane kazima erinemofonkura anage hu'ne, sikolie nehaza ananke fagagi kazinka'a erinka waini zafa rga mopafintira tagio, na'ankure rga'amo'a afure'ne. <verse number="19" style="v" />Anante ankeromo'a ananke fagagi asane kazima'a erino mopafi uramino waini rga tga huno eri atru nehuno, ana wainia erinteno rerati keri havereti tro huntenefi atre'ne. E'i anazamo'a Anumzamofo tusi'a rimpahe knaza huvame huno me'ne. <verse number="20" style="v" />Rankumamofo megi'a, waini rga rerati keri havereti tro huntenaza kerifi rehapa netizageno, koramo tusiza huno vu'ne. Hanki ana koramo'a 300 kilo mitanaza vu'ne. Hanki tusiza huno nevuno tiru nemreno, mrerino hosimofo agite ome atre avamente vu'ne.</para>
  <chapter number="15" style="c" />
  <para style="s">Seveni knazamofo naneke</para>
  <para style="p">
    <verse number="1" style="v" />Hanki anantera monafina tusi'a ruzahu avame'za fore nehige'na negogeno, 7ni'a ankeromo'za, tusi'a rimpahe knazana 7ni'a eri'naze. E'ina knazana Anumzamofo vgare rimpa he'zane. Na'ankure Anumzamofo rimpa hezamo'a, e'i ana knazampi vgaregahie. <verse number="2" style="v" />Anantera kogeno mago hagerina kapokna hu'negeno, tevene eri havia hu'ne. Afi zgamofone, amema'ane, agi'amofo nampama azeri agaterenaza nagamo'za, kapokna hu'nea hagerimofo agofetu oti'ne'za, Anumzamofo zavena (harps) azeri'naze. <verse number="3" style="v" />Anumzamofo eri'za vahe Mosese zgame'ene Sipisipi Anentamofo zgame hu'za anage hu'naze, <char style="bdit">Tusiza hunka ruzahu eriza eri'nane, Ra Anumzamoka tusi hanavenentake hu'nane, Kagri kamo'a fatgo huno tamage hu'ne, maka kumapi vahe'mokizmi kini Nere!</char> <verse number="4" style="v" /><char style="bdit">Ramoka, iza kagrikura korera nosuno, kagi'a erisaga osugahie? Na'ankure Kagrake Ruotge hunane. Maka kumapi vahe'mo'za, eza Kagri kavuga monora eme hugantegahaze. Na'ankure fatgo kavukvazamo'a eama hu'ne.</char> (Eks-Uti 15:1-18, Diu-Kas 32:1-44)</para>
  <para style="p">
    <verse number="5" style="v" />Anantera ama anazama fore'ma hutegena, Anumzamofo agi agenkehu seli mono nomo'a monafina anaginegena kogeno, <verse number="6" style="v" />7ni'a knazama eri'naza, 7ni'a ankeromo'za, ra mono nona atre'za atiramiza, zaza kukena (linen) hunazageno agru huno efenentake higeno, kolire tro hu'naza nofi zmafunteti kreramino zmasoparega evuraminea nofi hu'naze. <verse number="7" style="v" />Anante 4'a kasefa hu'za nemaniza zgafinti mago zmimo, 7ni'a kolire zuompafi kasefa huno manivava Anumzamofo rimpahe knazamo mevite'nea erino, 7ni'a ankero vahera ome zamigena ke'noe. <verse number="8" style="v" />Hanki ra mono nomofona, Anumzamofo msa'zamofone, Agri hihamu hanavemofo tokimo avitegeno, mago vahe'mo'a, ana ra mono nompina ufregara osunegeno, 7ni'a knazamofo erizana, 7ni'a ankero vahe'mo'za eri vgare'naze.</para>
  <chapter number="16" style="c" />
  <para style="s">Anumzamofo 7ni'a rimpahe knazamofone Amakedonima ha'ma hnaza zamofo naneke</para>
  <para style="p">
    <verse number="1" style="v" />Anantera mago ra ageru antahugeno Anumzamofo ra mono nompinti, 7ni'a ankero vahekura anage hu'ne, vutma 7ni'a Anumzamofo rimpahe knazama me'nea zuompa mopafina omeri tagi atreho. <verse number="2" style="v" />Hanki nampa 1ni ankeromo'a vuno Anumzamofo rimpahe zuompa mopa agofetu ome tagitregeno, afi zgamofo avame'za eri'ne'za amema'arema monoma hunentaza vahete haviza huno agotega namuzgamo fore hu'ne.</para>
  <para style="p">
    <verse number="3" style="v" />Anante nampa 2 ankeromo'a Anumzamofo rimpahe zompa'a hagerimpi tagitregeno, fri'nea vahe'mofo korankna higeno, maka zamasimu ante'za mni'naza zgamo'za hagerimpina fri vgare'naze.</para>
  <para style="p">
    <verse number="4" style="v" />Anantera nampa 3 ankeromo'a Anumzamofo rimpa he'zana zompafintira, ranra tiranpine osi ti tamimpinena eri tagi atregeno, maka timo'za koranke hu'naze. <verse number="5" style="v" />Nagra nentahugeno tintamima kvama hu'nea ankeromo'a huno, Kagra fatgo hu'nane, korapara mni'nanankinka, menina mni'nane. Kagrake Ruotge hu'nane. Na'ankure Kagra ana maka'zana refko nehane. <verse number="6" style="v" />Na'ankure zmagra Anumzamoka kagri nagaka'ane, kasnampa vaheka'amofo korama zmahe'za eri tagi atre'nagu, Kagra karimpa he'zamofo korantima zaminke'za, zamagra ana koranti nega nagaki'za ne'naze! <verse number="7" style="v" />Anante nentahugeno kresramnavu itamo'a huno, ozo Hanaveka'ane Ra Anumzamoka, refako huzanka'amo'a, tamage huno fatgo hu'ne.</para>
  <para style="p">
    <verse number="8" style="v" />Anante nampa 4 ankeromo Anumzamofo rimpahe zompa zgemofonte eritagitregeno, zgemo'a tevemo'ma hiaza huno ana vahera zmavufgare rentege'za zmatagu hu'naze. <verse number="9" style="v" />Zgemofo amuhomo'a tevemo'ma hiaza huno ana vahera zmavufgare rentege'za, zmatagu nehu'za ana knazama atregeno erami'nea Anumzamofo agi'a huhaviza hunente'za, zmagu'a rukrehe hu'za ra agi omi'naze.</para>
  <para style="p">
    <verse number="10" style="v" />Anantera nampa 5 ankeromo Anumzamofo rimpahe knaza me'nea zuompa afi zgamofo trate eritagitregeno, agrama kegva hu'nea kumamo'a hani higeno, ana kumapima mni'naza vahe'mo'za tusi'a zmatagu nehu'za zmagnefuna anitraga nehu'za, <verse number="11" style="v" />monafi mni'nea Anumzamofona huhaviza hu'naze. Na'ankure zmatama kri'nea zanku'ene namuma zmare'nea zanku anara nehu'za, ana zmavu'zmavazankura zmagu'a rukrehe osu'naze.</para>
  <para style="p">
    <verse number="12" style="v" />Anantera nampa 6 ankeromo'a Anumzamofo rimpahe knaza me'nea zuompa tusi'a Yufretisi tirampi tagi atregeno, ana tiramo'a ho'mu huno, zage hanati kazigati esnaza kini vahe'tamimofo ka retro hu'ne. <verse number="13" style="v" />Ana higena kogeno agaza hunte osifavene, afi zgamofo agipinti'ene, havige kasnampa ne'mofo agipintira, 3'a agru osu avamutamina hogakna hu'naza atirami'naze. <verse number="14" style="v" />Na'ankure zmagra hankrotamimofo avamutamimo'za, avame'zana erifore nehu'za, maka ama mopafi kini vahete vu'za ome zmazeri atru nehu'za, tusi'a hihamu hanave'ane Anumzamo'ma vahe'ma refko hania knarema, ha'ma hanagu zmazeri retro hu'naze. <verse number="15" style="v" /><char style="wj">Antahio, Nagra kumzafa vahe eaza hu'na egahue, iza'o kukena'ama huno omase otino mni'nenimo'a, muse hugahie. Ana nehuno avufga avapara ovanigeno, vahe'mo'za agaze avufga onkegahaze.</char> <verse number="16" style="v" />Ana nehu'za havi avamumoza kini vahe'zmine, ha' vahe'zminena Hibru kefina Amakedonie nehaza kumate zmazeri atru hu'naze.</para>
  <para style="p">
    <verse number="17" style="v" />Anantera nampa 7ni ankeromo Anumzamofo rimpahezama me'nea zuompa zahopi eritagi atregeno, ra mono no agu'afi me'nea kini trateti magomofo agerumo ranke huno, havgare hu'ne. <verse number="18" style="v" />Anante kopsina e'nerino, agasasa nerigeno, monage nehigeno, tusi'a imi eri'neana, vahema fore'ma huneregatira, e'inahu imina e'ori'neankna tusi'a iminkrefa eri'ne. <verse number="19" style="v" />Babiloni rankumamo'a ruhantagino 3'afi fore higeno, mopafi ranra kumatamimo'za traka humase'naze. Babiloni kumamofo kefo avu'avazana, Anumzamo'a antahino keno hu'neankino rimpahe waini kapu tina amigeno ne'ne. <verse number="20" style="v" />Ana higeno maka ti amunompi me'naza mopamo'za fnane hazageno, agonamoza tamiza agupo mopa se'naze. <verse number="21" style="v" />Hagi tusi'a komopa ko monafinti aru'neana, mago mago aragana'amo'a 50ti'a kilonaza hu'nea komopa komo, vahete evuramino zmahe haviza hige'za, ana vahe'mo'za Anumzamofona huhaviza hunte'naze. Na'ankure Anumzamofo rimpahe knazamofo komopa kokino, ana komopamo'a tusi havizantfa hu'neakino, vahera zmahe haviza hu'ne.</para>
  <chapter number="17" style="c" />
  <para style="s">Mago a'mo'ma afi zgamofo agumpi mni'nea zamofo naneke</para>
  <para style="p">
    <verse number="1" style="v" />Anantera 7ni'a zuompama 7ni'a ankero vahe'mo'za azerinazafinti magomo eno nagrikura anage hu'ne, amare ege'na tusi monko a'mo rama'a tintamimofo agofetu mni'nea a'mo'ma erisia knazana kaveri haneno hu'ne. <verse number="2" style="v" />Ana a'ene maka mopafi kini vahe'mo'za, rama'a monko zmu'zmaza nehazageno, mopafima mni'naza vahe'mo'za, ana a'mofo havi avu'avazamofo waini ti neza neginagi hu'naze. <verse number="3" style="v" />Anantetira ana ankeromo'a avamupi navreno vahe omni ka'ma mopafi vigena, nagra kogeno mago a'mo, koranke afi zgamofo agumpi mni'negeno, Anumzamofoma azanava kemahu agiramina ana afi zgamofo avufgare mevgaregeno, 7ni'a agenopa megeno ana agenopafina, 10ni'a pazivea me'ne. <verse number="4" style="v" />Ana a'mo'a fitunke'ene koranke kukena nehuno, kolire'ene mrerisa havere'ene, perie (pearls) nehaza zanteti tro hu'naza avasasezana erinehankreno, azampina maka kasri avu'ava'amo'ene, monko avu'ava'amo avite'nea kolire kapu eri'ne. <verse number="5" style="v" />Ana a'mofo kokovitera mago oku'a agi'a anage huno krente'neana, <char style="bd">Babilonia tusi'a agatere kumare, monko a'nemokizmine, ama mopafi kasri avu'ava zantamimofo nezmarera'e</char> huno krentene. <verse number="6" style="v" />Hanki negogeno ana a'mo'a Anumzamofo nagamokizmi korane, Jisasi agi agenkema huamama nehza nagamokizmi korana ne'neno neginagi nehigena, negena nagra tusiza hu'na antri hu'noe. <verse number="7" style="v" />Hagi ana ankeromo'a anage huno nasami'ne, nahigenka antria nehane? Ana a'ene, agofetu mni'no nevia afi zgagi, ana afi zgamofo 7ni'a agenopagi, 10ni'a pazive'ama me'neazamofo oku'a agu'agesa'a kasamigahue. <verse number="8" style="v" />Ana afi zga kenanana, korapa mni'neana, menina omni'neankino, kofa'a knafi riga omne kerifinti hnatino, eama huteno haviza hugahie. Ama mopama tro'ma osu'negeno, mopafima mni'naza vahe'ma zmagima asimu eri avontafepima kreonte'nea vahe'mo'za, korapa mni'neana, menina omani'neankino, henkama eamama hanige'za kesnu'za antri hugahaze. <verse number="9" style="v" />Asenifima knare antahintahizama me'nenia vahe'mo'a antahi ama hino, 7ni'a agenopa, e'i ana a'moma agofetu mni'nea 7ni'a agonamo'za 7ni'a kini vahetamine. <verse number="10" style="v" />Ana 7ni'a kini vahepinti 5fu'amo'za evuramizageno, magomo menina mnigeno, magomo'a ome'neankino, esuno'a osi'a knafi kinia emanigahie. <verse number="11" style="v" />Hanki afi zgama korapama mni'neama, menina omnineana, agra e'i nampa 8ti kinigino, 7ni'a kini vahepinti mago zmimokino, agra haviza hugahie. <verse number="12" style="v" />Hagi 10ni'a pazivema agenopafima kenanana, 10ni'a kini vahekiza kuma kegvahu hanavea e'orinazanagi, zamagra afi zgane magoke auafi kinia manigahaze. <verse number="13" style="v" />Ama ana kini vahe'mo'za magoke antahintahifine, mago zmarimpa hu'za hanave zmine hihamuzmia afi zgamofo amigahaze. <verse number="14" style="v" />Ana kini vahe'mo'za Sipisipi Anentamofo ha' hunte'naku hugahazanagi, Sipisipi Anentamo'a zmaheno zmagateregahie. Na'ankure Agra ramokizmi, Ra mnineno, kini'mokizmi Kini manine. Agrama zamigi huno huhampri zmantege'za mni fatgo hu'namo'za, Agranena mnigahaze.</para>
  <para style="p">
    <verse number="15" style="v" />Hagi ankeromo'a anage huno nasamine, monko a'mo agofetu mni'negenka kenana tintamina, e'i zmagra mika nofi naga ene, zmageru ene, tusi'a vahe ene, kumatami huvame huno me'ne. <verse number="16" style="v" />Hagi 10ni'a pazive'ene afi zganema kenanana, zamagra monko a'mofona zmavesra hunente'za kukena'a azeriza erivararo hanageno mago'zana avufarera omanetfahina, avufga avapa mni'nena avufga'a nene'za, tevefi kre fnane hugahaze. <verse number="17" style="v" />Na'ankure Anumzamo Agri avesiza eri knare hnazegu, ana kini vahera antahintahi zamige'za magoke antahintahire'ene, magoke zmagu zmagesare zamagrama kegva hu'naza kumatamina afi zgamofo amizageno, Anumzamofo kemofona avufga'a fore hu'ne. <verse number="18" style="v" />Hanki ana monko a'ma ke'nanana, e'i tusi'a kumamofo hu avame huno manineno, maka ama mopafi kini vahe'mokizmi kegva hunezmante hu'ne.</para>
  <chapter number="18" style="c" />
  <para style="s">Babiloni kuma'mo haviza hu'nea naneke</para>
  <para style="p">
    <verse number="1" style="v" />Anazama fore'ma hutegeno, mago monafinti tusi'a hanave eri'nea ankeromo'a eneramigena kogeno, msa'amo'a mopafina remsa hu'ne. <verse number="2" style="v" />Hanki agra hanavege huno, tusi'a Babiloni kumamo'a evuramie, evuramie! Ana a'mo'a havi hankromo'za mani kuma tro nehigeno, maka agru osu avamu tamimo'za kina hanaza kuma fore nehuno, maka agru osu nma zgamo'za mni'naza kuma fore nehuno, agru osu afi zgamoza mni'naza kuma fore hu'ne. <verse number="3" style="v" />Na'ankure maka kumatamimpi vahe'mo'za monko avu'avazama'a, waini tima neaza hu'za kapu'afinti nene'za, negi ne'nazage'za mopafi kini vahe'mo'za ana a'ene monko avu'avaza nehazage'za, ama mopafi vahe'mo'za, ana a'mofo monko avu'avazama'areti tusi'a feno (bisinisi) vahera tro hu'za mani'naze. <verse number="4" style="v" />Ana hutegena mago ageru monafinti arigena antahugeno, anage hu'ne, vahe'nimoka ana ara atrenka atineraminka, kumira ana a'enena nehunka agranena knazama'a e'orio. <verse number="5" style="v" />Na'ankure ana a'mofo kumimo'a, aviteno monafi mrerigeno, Anumzamo'a ana a'mofo havi avu'avazama'amofona agesa antahine. <verse number="6" style="v" />Ruga'amokizmima huzmante'nea kante antenka ana ara nona hunentenka, avu'avazama hu'nea kante antenka, mago'ene erinteguhenka nona'a hunentenka, ana a'moma waini kapu tima eri havia hu'nea kapufi mago'ane eriante aguhenka erihavia humio. <verse number="7" style="v" />Ana a'mo, agra'a agi erisaga nehuno, rama'a monko avu'avaza nehuno, ruga'a havi avu'avazana hu'ne. Anama hu'nea havi avu'avazama'amofo avamente atazana aminkeno, rama'a zavi ateno. Na'ankure agra'agura anage nehie, kuini manina, kuini trate mni'noankina, kento a' knara osuna, zavira otegahue hu'ne. <verse number="8" style="v" />E'ina hu'negu magoke zgefi, knazana enerino, kria enerino, zavira netena, tusi'a agate'za agritera fore nehina, agrira (Babilonia) tevemo'a te fanane hugahie. Na'ankure tusi'a hanave'ane Ra Anumzamo, agrira refko hu'neankino haviza hugahie.</para>
  <para style="p">
    <verse number="9" style="v" />Ama mopafi kini vahe'mo'za, ana a'enema havi avu'avaza nehu'za, ana havi avu'avazampi agrane knare huta mni'none nehaza vahe'mo'zama, ana a'ma terasagesia teve tokimoma mrerisige'za negenu'za, krafa hu'za zavira atentegahaze. <verse number="10" style="v" />Ana a'ma azeri haviza haniazanku kore huza afete otine'za anage hugahaze, tasunku hune tasunku hune, Babiloni hanave rankumakura na'ankure magoke knafi haviza hie.</para>
  <para style="p">
    <verse number="11" style="v" />Mopafi vahe'mo'za zgonu mizaseza zgore netraza nagamo'za (bisinisi) ana a'mo'ma havizama hiazanku zavite'naze. Na'ankure vahe'mo'za fenozazmi magoane miza osegahaze. <verse number="12" style="v" />Ana fenozana e'i koline, silvane, mreri havene, periema nehaza zane, knare zaza tavravene, fitunke tavravene, silkare tavravene, koranke tavravene, maka sitroni nehaza mananentake zafareti tro hu'naza zantamine, elefanti afumofo ave'areti troma (ivori) hu'naza zantamine, mizama'amo mrerinea zafareti tro hu'naza zantamine, bronsie nehazazane, aenine, mabolie nehaza havene, <verse number="13" style="v" />zarafune (sinamon), mananentake zane, neza eri hagahu aka nezane, tevefi krazageno knare mna neviazane, zmavufare nefraza mananentake masavene, knare manavu zafarine (frenkinsens), wainine, olivi masavene, flaua'ene, witine, kaontamine, sipisipiramine, hosi afuzgane, karisine, zmasimu eriza mni'naza kazokzo eriza vahera, izaza miza segahaze. <verse number="14" style="v" />Hu'za nehu'za ana vahe'mo'za amanage hugahaze, Babiloni kuma'moka knare'zama erifore'ma nehana zanku'ma kvenesiazane, mrerisa nomnizama nemaninazamo'a kagripintira fanane hiankiza, vahe'mo'za ana knare'zanka'a onkegahaze. <verse number="15" style="v" />Ana a'mofontema zgore atre'za ra zgoma tro'ma huza feno vahe'ma nesaza vahe'mo'za, afete'are otiza manigahaze. Na'ankure ana a'moma atama eri'neazanku kore nehu'za zavira nete'za, <verse number="16" style="v" />anage hu'za, tasunku hune, tasunku hune, knare ran kuma, ana a'mo'a knare zaza efeke kukena nehuno, fitunke'ene koranke'ene, avasesezama kolireti'ene, mrerisa havereti'ene, periema (pearls) nehaza zane, eri hankre'neane, <verse number="17" style="v" />na'ankure tusi'a fenomo'a mago auafi amnezankna hie! Ana higeno maka ventemofo azerino (kepten) nevia vahe'mo'zane, ventefi maniza nevaza vahe'mo'zane, ventefi eriza vahe'mo'zane, hagerimpi zantetima zgoma eri'za nomnizama retroma hu'za nemaniza vahe'mo'za, afete oti'za mni'neza, <verse number="18" style="v" />ana a'mofoma tegasagea teve tokima nege'za, zavira nete'za anage hu'za, ina rankumamo amanahu rankumakna hugahie? hu'za hu'naze. <verse number="19" style="v" />Hagi ana nehu'za kugusopa kate'za zamanunte netreza ranke hu'za, zavi krafa, nehu'za anage hu'naze, tasunku hune tasunku hune rankumamofonkura, maka feno vahe'mo'za ventema antene'za ana a'mofompintima feno vahema nemniza zamo'a magoke auafina ana maka fenomo haviza hie. <verse number="20" style="v" />Monamokane, Anumzamofo nagamotane, aposol nagamotane, kasnampa nagamotanena muse hiho, na'ankure ana a'mo'ma tamagrima tami'nea knazantera Anumzamo'a refko huno mizama'a nona huno nemie. <verse number="21" style="v" />Anantera tusi hanavenentake ankeromo, witi refuzafu nepeankna ra have erino hagerimpi matevu netreno anage hu'ne, havema atreankna huno Babiloni rankumara azeri haviza hugahiankita, mago'ene onkegahu'ne <verse number="22" style="v" />Ana kumara fanane hinkeno, zavenama ahe vahe'ene konkene ufene, zavenagna musikima nehaza (harp) vahe'mo'za mago'ane nehesagenka ontahigahane. Keonke'zama tro'mahu vahe'mo'za mago'ane trora osanageno, witi akaruma hare'naza agerura ontahigahane. <verse number="23" style="v" />Hagi ramumofo msa'a mo mago'ane remsa huogantesigeno, a'ma eri'kuma hania ne'ene, vema erikuma hana'a zanagasasankea ontahigahane. Na'ankure kagri vahe'moza zgonu mizaseza zgore netraza nagamo'za (bisinisi) maka mopafi vahe'mofo avurera ra vahe mani'nazangi, maka mopafi vahera kagra avuatga zanka'reti rezmataga hu'nane. <verse number="24" style="v" />Hagi ana a'mofompina kasnampa vahe'ene, Anumzamofo naga'ene maka ama mopafima Anumzamofo amage nentazageno zmahe'nea vahe'mokizmi koramo me'nege'za ke'naze.</para>
  <chapter number="19" style="c" />
  <para style="s">Muse zgame hu'naza naneke</para>
  <para style="p">
    <verse number="1" style="v" />Anazama fore'ma hutege'na, nagra antahugeno, tusi'a vahe'mokizmi zmagerukna hu'za monafinti zmageru ru'za anage hu'naze, Ra agi amisune! Masazane hihamune hanavene tahokeno tagu'vazizana, tagri Anumzamofo su'zane. <verse number="2" style="v" />Na'ankure Anumzamo'ma refkoma hiazamo'a, tamage huno fatgo hu'ne, na'ankure tusi'a monko a'ma Anumzamo'ma refkoma huntenea a'mo'a, ama mopafi vahera havi monko avu'avazama'areti zmazeri haviza nehuno, Anumzamofo kazokzo eriza vahera zmaheno korana eritagi atrenegu, Anumzamo'a nona ana ara huntene. <verse number="3" style="v" />Anante ete mago'ane anage hu'naze, Anumzamofona Ra agi amisune! Ana a'mofo krerasagea teve tokimo'a mreri vava nehie hu'za hu'naze. <verse number="4" style="v" />Anante 24'a ugagota kva vahe'mo'zane, 4'a kasefa hu'za mni'naza zgamo'za zmavugosaregati mopafi mase'za, kini tratema mni'nea Anumzamofo monora hunente'za, anage hu'naze, Tamage Anumzamofona ra agi amisune! hu'za hu'naze.</para>
  <para style="p">
    <verse number="5" style="v" />Hagi mago agerumo kini trateti huno anage hu'ne, maka Agri kazokzo eri'za vahe'motane, Anumzamofonku'ma kore'ma hunentaza vahe'motane, tamagi omne vahe'motane, tamagi me'nea vahe'mota, Anumzamofona ra agi erihentesga hiho huno hu'ne. <verse number="6" style="v" />Anantera nentahugeno tusi'a vahe'mofo agerukna huno zmagerura neru'za, ranra timofo agasasa kegna nehu'za, tusi'a monage hiankna hu'za, anage hu'naze, Anumzamofona ra agi amisune! Na'ankure hanavenentake Ra Anumzantimo'a kini manino kegva hu'ne hu'naze.</para>
  <para style="s">Sipisipi anentamo arave haniazamofo naneke</para>
  <para style="p">
    <verse number="7" style="v" />Tagra musenkase huta ra agi amisune, na'ankure sipisipi anentamoma aravema hania kna egeno, ana ne'mofontema maresia a'mo'a retro huno mni'ne. <verse number="8" style="v" />Ana a'mofona kukenama hanigu agru huno zaza efeke kukena ami'ne. E'i ana zaza kukena Anumzamofo nagamokizmi fatgo zmavu'zmavazane.</para>
  <para style="p">
    <verse number="9" style="v" />Anantera ankeromo'a anage huno nasamine, Sipisipi anentamo'ma aravema hania nezantema agima hu'nemo'a muse hino hunka krento, mago'ane anage huno nasamine, Ama'i tamage Anumzamofo naneke <verse number="10" style="v" />Anante nagranena agiafi narena rena mono hunte'za huanagi, ana ankeromo'a anage huno nasamine, e'inahura osuo, kagrane negafuzane nehazaza hu'na nagra Anumzamofo eri'za vahe mni'neta, Jisasi'ma hu'nea ke'mofo huama nehuta, Anumzamofo monora huntegahune. Na'ankure Jisasi'ma hu'nea kemo vahe'mofona azeri otigeno, kasnampa kea huama nehaze.</para>
  <para style="s">Kraisi'ma efeke hosimofo agumpi esia zamofo naneke</para>
  <para style="p">
    <verse number="11" style="v" />Hagi monamo'a anagigena efeke hosi afu'mofo agumpi mago ne' mni'negena ke'noe. Ana ne' mofonkura, hugahue hunoma hiaza nehimo'e huza nehu'za tamage nere hu'za nehazamo'e. Fatgo avu'avate refko huno hara nehie hu'ne. <verse number="12" style="v" />Avurgamo'a teve anefakna nehigeno, asenirera rama'a kini vahe'mofo fetori me'geno, Agrira mago agi avufarera krentene, mago vahe'mo'a ana agia ontahigahianki, Agrake antahine. <verse number="13" style="v" />Ana ne'mo'a korampi re'nea zaza kukena hu'ne. Agi'ama henazana, Anumzamofo Naneke hu'naze. <verse number="14" style="v" />Hanki monafi mni'naza sondia (ami) vahe'mo'za agru huno knarezantfa hu'nea efeke kukena hu'ne'za, amage ante'za efeke hosi afutamimofo agumpi vu'naze. <verse number="15" style="v" />Ana ne'mofo agipintira tarekaziga asane kazi atiramineakino, ana kazinuti maka kumapi vahera nezmaheno, aeni azompareti kini manino kegva hunezmante'na, hanavenentake Anumzamofo rimpahe knazamo'a, agareti waini regatiti nehiakna huno zmahegahie. <verse number="16" style="v" />Hanki zaza kukena'are'ene amotera anage huno krentene, <char style="bdit">Mika kini vahe'mofo Kini manino, maka ra vahe'mokizmi Ra manine huno krentene.</char></para>
  <para style="p">
    <verse number="17" style="v" />Anantera mago ankeromo'a zgefi otinegena kogeno, ranke huno anage hu'ne, maka monafima hareno vano nehia nma zgagura huno, Anumzamofo tusi'a nezantera etaru hutma, <verse number="18" style="v" />kini vahe'mofo zmavufgane, ugota sondia vahe'mofo zmavufgane, hanavenentake vahe'mofo zmavufgane, hosi afumokizmi zmavufgane, hosimofo zmagofetuma nemaniza vahe'mofone, maka vahemofone, amne vahe'mofone, kazokazo vahe'ene zmagi omne vahe'ene, zmagi me vahe'mofo zmavufga negahaze huno zamasmi'ne. <verse number="19" style="v" />Anantera afi zgane, mopafi kini vahe'mo'zane, sondia vahe'zmimozanena eri atru hute'za, hosi afumofo agumpi Mni'nemofone, sondia vahe'anena ha' huzmantenaku eri atru hu'naze. <verse number="20" style="v" />Ana nehazageno ana afi zgane, havige kasnampa vahe'ene zanazerino kina reznante'ne. Ana kasnampa vahe'mo'a, afi zgamofo avure ruzahu ruzahu avame'za eri fore nehuno, ana afi zgamofo nampama eri'naza vahe'ene, afi zgamofo amema'are mono hunentaza vahe'ene rezmataga hu'ne. E'ima rezmatga hu'nea kasnampa vahe'ene ana afi zgane mani'nakeno havere tevava nehia teve tirupi znavre atrenigeke manigaha'e. <verse number="21" style="v" />Hanki ruga'amokizmia, hosi agumpi manino nea ne'mofo agipinti atiraminea tare kaziga asanenea kazimo, zmahe vgaregeno maka nmaramimo'za zmavufga nevgare'naze.</para>
  <chapter number="20" style="c" />
  <para style="s">Sata'a 1 tauseni'a kafufi kina haniazamofo naneke</para>
  <para style="p">
    <verse number="1" style="v" />Hanki monafinti mago ankeroma riga huonte kerimofo kine, ra seni nofi azante erineno eramigena kogeno, <verse number="2" style="v" />agaza hunte osifavema, korapa osifavea, havi hankro, Sata ema nehazankino, eme azerino 1 tauseni'a zge kafu kina hunte'ne. <verse number="3" style="v" />Ana ankeromo eme azerino riga huonte kerifi maka ama mopafi vahera vuno eno huno rezmatga osaniegu, matevunetreno avazarera refiteno renkanirentenesigeno, 1 tauseni'a zgekafua evutesigeno, atupa'a knafi anagi tresigeno maka moparega vuno eno hugahie.</para>
  <para style="p">
    <verse number="4" style="v" />Hanki anantera kini tratami me'negena kogeno, ana tratema maninaza vahera keagama refko hanaza hanave Anumzamo'a zmi'ne. Anantera kogeno, Jisasinte'ma zamentintima nehu'za Anumzamofo kerema amagema nente'za, afi zgamofo amema'arema mono hunonte'za, kokovite'ene zmazantema nampama e'ori'naza vahe'mokizmia zmanakema akafrinaza vahe'mo'za, zmasimu eri'za Jisasi'ene 1 tauseni'a kafu zgefina kini vahe manigahaze. <verse number="5" style="v" />Ruga'a fri vahe'mo'za oraoti maninage'za, 1 tauseni'a kafuzge vgarene. Fripintima omatinazana, e'i ese kna otigahaze. <verse number="6" style="v" />Ese knama fripinti oti'namo'za ruotge hunazanki muse hiho, henka frizamofo hanavemo'a zmahe ofrigahie. Hianagi zmagra Kraisi'ne, Anumzamofo prisi vahe 1 tauseni'a zgekafu Kraisi'ene manigahaze.</para>
  <para style="s">Sata'a riga omne kerifinti atiraminia naneke</para>
  <para style="p">
    <verse number="7" style="v" />Hagi 1 tauseni'a zgekafu evutenigeno'a, Satana kina hunenifintira anagitrenigeno, <verse number="8" style="v" />atiramino nevuno, zge hanati kazigane, zge ufre kazigane rugaraga soparegama ama mopafi mni'naza vahera rezmatga huno, Goku vahe'ene Megok vahe'ene ha'ma hanagura vahera zmazeri atru hugahaze. Ana vahe'mofo nampamo'a hagerinkenafi kasepankna hu'za atru hugahaze. <verse number="9" style="v" />Anantera ana vahemoza agupofi emareriza, Anumzamofo nagamo'zama nemanizageno avesima nentea rankumate vu'za ome regagigahaze. Hianagi monafinti tevemo'a eramino ana vahera te fnane hugahie. <verse number="10" style="v" />Hagi rezmatga hu'nea hankromofone, afi zgane, havige kasnampa ne'ma matevu zmatreniana salfa havere nerea teve tirupi mate vuzmatrena, zamagra anampina manine'za hanine zgena zmata erivava hugahaze.</para>
  <para style="s">Vgamare knazupa refkoma haniazamofo naneke</para>
  <para style="p">
    <verse number="11" style="v" />Anantera tusi'a efeke kini tra kogeno, ana tratema Mni'nemofo avu kore huke monane mopanemokea frakeno, mago kumara omnetfa hu'ne. <verse number="12" style="v" />Anantera fri'naza vahe zmagogeno, zmagi me'nea vahe'ene, zmagi omne'nea vahe'mo'za, keaga refkohu trate otinageno, avontafe tamina eri vakarentene, magora asimu eri avontafeki, fri'naza vahe'mo'za zamagrama hu'naza zmavuzmavama krente'nea avontafe tamimpinti refko hunezmantegena ke'noe. <verse number="13" style="v" />Hagi hagerimpima fri'naza vahera, hagerimo'a avreno eme amigeno, fri'zamo'ene, (Hedes) fri vahe kumamo'enena, fri'naza vahera zmavre'za eme aminkeno, Anumzamo'a mago mago'mo'ma hu'nea avu'avate anteno refko huzmantene. <verse number="14" style="v" />Anantera fri'zane, fri vahe kuma'enena matevuno teve tirupi znatregeke uramina'e. E'i ana teve tirura nampa 2 fri'zane. <verse number="15" style="v" />Hanki izano agima asimu eri avontafepima kre ontenesimofona, mate vuno teve tirupi atregahie.</para>
  <chapter number="21" style="c" />
  <para style="s">Kahefa monane mopane fore haniazamofo naneke</para>
  <para style="p">
    <verse number="1" style="v" />Anantera kasefa monane, kasefa mopane ke'noe, na'ankure ese monane, ese mopamo'a fnane higeno, mago'enena hagerina omne'ne. <verse number="2" style="v" />Anantera kogeno Ruotge hu'nea rankumara e'i kasefa Jerusalemo, Anumzamofontegati mona atreno eramino, a'mo'ma vema erinaku'ma retro'ma huno eaza huno e'ne. <verse number="3" style="v" />Anantera antahugeno kini tratetira, ranke huno anage hu'ne, keho, Anumzamofo mono nomo'a vahe'ene nemaniankiza, Agra zamagrane nemanisigeno, Agri vea zmagra nemanisageno, Anumzamo Agra'a zamagri amu'nompina manigahie. <verse number="4" style="v" />Ana nehuno maka zmavunura eri homu huzmante vgaresigeno, mago'ene fri'zana omnenkeno, zmasunku huza zavima atezana omnena, zmatama krizana omnenigeno, ese'ma me'nea zantamina omnegahie.</para>
  <para style="p">
    <verse number="5" style="v" />Ana higeno kini tratema mni'nemo'a anage hu'ne, Nagra maka'zana eri kasefa hu'na tro nehue. Nehuno anage mago'ane hu'ne, na'ankure ama kemo'a fatgo huno tamage hu'neanki, fore hugahianki avontafepi krento. <verse number="6" style="v" />Anantera anage huno nasamine, maka zamo'a havgare, Nagrani'a (Alfa) ese agafahu mni'na, (Omega) vgarera mni'noe, ese agafahu ene vgare'enena mni'noankina, iza'o tinku'ma avesinimofona, mizama'a omne asimu eri tima nehanatifintira Nagra ami'nugeno negahie. <verse number="7" style="v" />Iza'o ha'ma agateresimo'a ama anazantamina erisanti haresigena Nagra agri Anumza mni'nena, agra Nagri mofavre manigahie. <verse number="8" style="v" />Hagi koro vahe'ene, zamentinti nosnaza vahe'ene, hi'manage zmavuzmavama nehaza vahe'ene, vahe zamahe nefriza vahe'ene, monko avu'avazamoma antahintahifima nentahiza, monkozama nehaza vahe'ene, avuatga ha' nehaza vahe'ene, havi anumzante mono hunentaza vahe'ene krunage nehaza vahe'mo'za, mizama erisazana, havere tevava nehia teve tirupi manigahaze. E'i nampa 2 fri'zane.</para>
  <para style="s">Kasefa Jerusale kumamofo naneke</para>
  <para style="p">
    <verse number="9" style="v" />Anantera 7ni'a ankeropinti magomo Anumzamofo tusi'a rimpahe vgare knazana 7ni'a zuompafi avite'nea erineno anage huno nasamine, ege'na Sipisipi anentama erisia ara kaveri haneno huno hu'ne. <verse number="10" style="v" />Ruotge Avamumo nagrite hanavetino egeno, ankero vahe'mo navreno tusi'a agonafi ome nante'ne. Jerusalea ruotge hu'nea mona kumamo Anumzamofontegati atreno erami'ne. <verse number="11" style="v" />Anumzamofo tusi'a msamo ana kumara remsa higeno. konariri'amo'a, zgo'amo mrerisa havegna higeno, klasifi kenkro huno negea Jaspa havegna hu'ne. <verse number="12" style="v" />Ana kumamofona tusi'a zaza kegina megeno, 12fu'a kafa megeno, ana kafantamintera magoke magoke ankero vahe'mo'za otitere hu'nazageno, 12fu'a Israeli naga'nofimofo zmagi'a ana kafantamintera krente'naze. <verse number="13" style="v" />Ana kumamofona 3'a kafa, zge hanati kaziga megeno, zge fre kaziga 3'a kafa megeno, ruga raga asoparega 3'a kafa metere hu'ne. <verse number="14" style="v" />Ana rankumamofo keginama hu'neana, 12fu'a havenu trara anteteno, ana haveramimofo agofetu regrino kegina hu'ne. Ana 12fu'a haveramintera, Sipisipi anentamofo 12fu'a aposol nagamokizmi zmagi metere hu'ne. <verse number="15" style="v" />Ana ankeromoma nagranema keagama himo'a, kolire tro hunte'naza azota anteno ke'za (mesarim) erineno, ana rankuma ene, kafantamine ana keginane anteno kenaku eri'ne. <verse number="16" style="v" />Ana rankumama troma hu'neana, ana miko asopa'amo'a magozahu higeno, zaza'amo ene atupa'amo'a magozahu huno ra higeno, ana rankumara kolirema troma hu'nea azotareti anteno (mesarim) huno kegeno, zaza'amo'a 2, 200 kilo mita higeno, mreri'amofo zaza'ane upa'ane, asopa'amo'a magozahu hu'ne. <verse number="17" style="v" />Ana nehuno rankumamofo keginama anteno (mesarim) huno kegeno'a, tapa'amo'a 144 kiubits (66 mitagna) higeno, anama erineno anteno ke'nea azota vahe'mo'zama anteza negaza (mesarim) azotareti, ana ankeromo'a anteno ke'ne. <verse number="18" style="v" />Ana keginama huneana, Jaspae nehia havereti tro nehuno, ana rankumara koliretike trora hu'negeno, kenkro hunoma negea klasigna hu'ne. <verse number="19" style="v" />Ana rankumamofo kegina tra'ama avasesema hunteneana, mrerisa haveraminteti tro hu'ne. Nampa 1nia jaspe nehia havereti tra'a tro nehuno, nampa 2a safie nehia havereti tro nehuno, nampa 3a agetie nehie havereti tro nehuno, nampa 4a emelelie nehia havereti tro nehuno, <verse number="20" style="v" />nampa 5fu'a sadoniksie nehia havereti tro nehuno, nampa 6si'a saldiusie nehaza havereti tro nehuno, nampa 7nia krisolaetie nehaza havereti tro nehuno, nampa 8tia berlelie nehaza havereti tro nehuno, nampa 9nia topasie nehaza havereti tro nehuno, nampa 10nia krisoprasie nehaza havereti tro nehuno, nampa 11nia jasintie nehaza havereti tro nehuno, nampa 12fu'a ametistie nehaza havereti tro hu'ne. <verse number="21" style="v" />Hanki 12fu'a kafana perie nehaza zanteti mago mago kafana hagentetere hu'naze. Ana rankumamofo kana koliretike tro huntegeno, msa huno kenkro hu klasigna hu'ne. <verse number="22" style="v" />Ana rankumapina mago ra mono nona nagra onketfa hu'noe. Na'ankure Hanavenentake Ra Anumzamo'ene, Sipisipi anentamo'ene znagrake ana rankumofo mono nona mni'na'e. <verse number="23" style="v" />Hanki ana rankumamofona zgemo ene ikamo'enena remsa huontene. Na'ankure Anumzamofo msamo remsa nehigeno, Sipisipi anentamo'a ana kumamofo lamu tavikna huno remsa hu'ne. <verse number="24" style="v" />Maka kumate vahe'mo'za ana msare vano nehanageno, mopafi kini vahe'mo'za, ra zamagima e'neriza fenoza zmia eri'za ana kumapi ufregahaze. <verse number="25" style="v" />Ana kumapina hanina onkina msa zamoke mevava hina, kafantamina eriogiza anagintesageno mevava hugahie. <verse number="26" style="v" />Ana hanageno maka kumapi vahe'mo'za, ra zmagima nezamiza zane feno zazmia eriza ana kumapina ufregahaze. <verse number="27" style="v" />Hagi pehena zane, havi anumzante mono hunente'za, havigema nehaza vahe'mo'za, ana kumapina uofretfa hugahaze. Hianagi Sipisipi anentamofo asimu eri avontafe'afima, zmagima me'nenimo'zage ana kumapina ufregahaze.</para>
  <chapter number="22" style="c" />
  <para style="s">Asimu eri tine, asimu eri zafamofo naneke</para>
  <para style="p">
    <verse number="1" style="v" />Anantera ankeromo'a mago ra tina avu sese huno klasigna hu'nea asimu eri tina naveri higena kogeno, Anumzamofone Sipisipi anentamofo kini trapinti hanatino ne-eno, <verse number="2" style="v" />ana rankumamofo amunompi nevigeno, ana timofo ruga raga ankenarega asimu eri zafa me'neno, mago'mago ikantera rga rentetere nehie. E'i 12fu'a zupa rga renente. Ana zafamofo asinamo'a, mika kumate vahera zmazeri knamaregahie. <verse number="3" style="v" />Ana kumapina magore huno zmazeri havizama hu'zana omnena, Anumzamofone, Sipisipi anentamofo kini tramoke'za me'nena, kazokzo eri'za vahe'amo'za monora huntegahaze. (Jen-Agf 3:14-19) <verse number="4" style="v" />Ana vahe'moza Agri avugosa negenageno, Agri agimo'a kokovi zmire megahie. <verse number="5" style="v" />Hanki ana kumapina hanima hu'zana omnetfa hanigeno, lamumofo msane, zgemofo masagura ontahitfa hugahaze. Na'ankure Ra Anumzamo Agra'a tvi msa'a, ana kumamofona manino remsa huzmantenige'za, zamagra kva vahe mni'vava hugahaze.</para>
  <para style="s">Jisasi'ma esiazamofo naneke</para>
  <para style="p">
    <verse number="6" style="v" />Hanki anante ana ankeromo anage huno nasmi'ne, ama nanekemo'a tamage hu'neankino maka vahe'mo'za zmentinti hugahaze. Kasnampa vahe'mokizmi avamuzmimofona, Ra Anumzamo ankeroma'a huntegeno, Agri kazokazo eri'za vahera maka'zama ame huno efore'ma haniaza eme zmaveri hu'ne. <verse number="7" style="v" /><char style="wj">Hanki antahiho, Nagra ko egahue, iza'o ama avontafepi me'nea kasnampa kema antahino amage antesimo'a, muse hugahie.</char></para>
  <para style="p">
    <verse number="8" style="v" />Nagra Joni'na ana maka'zana nentahina avanagnaza kenomona, ana zama negena nentahi'nama hute'na, naverima hia ankeromofo agafi, narena rena mono hunte'naku hu'noe. <verse number="9" style="v" />Hianagi ana ankeromo anage huno nasamine, e'inahura osuo, Nagrane kagranena magozahu huta Anumzamofo eriza vahe manineno'e. Kasnampa negafu'zane, ama avontafepima me'nea nanekema nentahiza amage'ma nentaza vahe'enena eri'za vaheke mni'none. Hanki Anumzamofonke monora hunto huno hu'ne.</para>
  <para style="p">
    <verse number="10" style="v" />Hanki anantera anage huno nasami'ne, ama avontafepi me'nea kasnampa nanekea refiraoto, na'ankure knamo'a hago kofta nehie. <verse number="11" style="v" />Hagi iza'o havi avu'avazama nehimofona atregeno havi avu'avazana huno vino, iza'o pehena avu'avazama nehanimofona, atregeno pehena avu'avaza huno vino, iza'o fatgo avu'avazama nehanimofona, atregeno fatgo avu'avaza huno vino, iza'o ruotgema hunenimo'a, atregeno mni ruotge huno vino.</para>
  <para style="p">
    <verse number="12" style="v" />Higeno Jisasi'a anage hu'ne, <char style="wj">Antahiho, Nagra ame hu'na mizana eri'nena egahuankina, maka vahe'mo'zama nehanaza zmavuzmavate mizana eme zamigahue.</char> <verse number="13" style="v" /><char style="wj">Nagra'a esera manina (Alfa) vgare mni'noe. (Omega), Nagrani'a agafahu mni'na, vgarera mni'noe hu'ne.</char></para>
  <para style="p">
    <verse number="14" style="v" />
    <char style="wj">Kukenazmima sesema hanamo'za muse hiho, anama hanageno'a hu izo huzmantenke'za, asimu eri zafa rga nene'za Anumzamofo rankumamofo kafantetira ufregahaze.</char> <verse number="15" style="v" /><char style="wj">Hagi avuatga ha' nehza vahe'mo'zane monko'za nehaza vahe'mo'zane vahe zmahe nefriza vahe'mo'zane, havi anumzante mono hunentaza vahe'mo'zane, krunage huzanku zmavenesiza, krunage nehaza vahe'mo'zane, kragna vahe'mo'za ana kumapi ovu'za fegi'a manigahaze.</char></para>
  <para style="p">
    <verse number="16" style="v" />
    <char style="wj">Nagra'a Jisasina ama anazana ankeroniamo, huama huno mono kevumota tamasamihogu hunte'noe. Nagra'a Deviti naga nofimofo agafa mni'na, Nagrani'a nanterama remsama nehia ofuna mni'noe.</char></para>
  <para style="p">
    <verse number="17" style="v" />Hagi Avamu'ene, Sipisipi anentate'ma vema erinakuma nehimo'a eno nehaku, ama nanekema nentahisimo'enena, eno hina, tinkuma avenesinimo'a eno hina, mizama'a omne asimu eri tinkuma avenesinimo'a, amane emerino.</para>
  <para style="p">
    <verse number="18" style="v" />Ama avontafepi me'nea kasnampa naneke nentahiza vaheku nagra huama nehue, iza'o mago'a omnenenia kasnampa kema avrentesimofona, ama avontafepima knazanku'ma krente'nea ke'mo'a, agrite efore hugahie. <verse number="19" style="v" />Hagi mago vahe'mo'ma ama kema avontafepi me'nea eri atresimofona, Anumzamo'ma asimuma eri zafa rgaguma negahie huno hu'neana oneno, Ruotge hu'nea rankumaku'ma ama avontafepi krente'nea kumapina uofregahie.</para>
  <para style="p">
    <verse number="20" style="v" />Amama ana naneke huamama nehimo'a huno, <char style="wj">Izo Nagra ko ame hu'na egahue.</char> Tamage. Ramoka Jisasiga eno.</para>
  <para style="p">
    <verse number="21" style="v" />Ranti Jisasi asunkuzamo'a makamotma tamagrane mesie. Tamage.</para>
</usx>