<?xml version="1.0" encoding="utf-8"?>
<usx version="2.0">
  <book code="XXA" style="id">- Nkonya Unicode Glossary</book>
  <para style="mt1">Asʋ́n Hiánhɛ Asɩ Suná</para>
  <para style="h">Asʋ́n Hiánhɛ Asɩ Suná</para>
  <para style="toc1">Asʋ́n Hiánhɛ Asɩ Suná</para>
  <para style="toc2" />
  <chapter number="1" style="c" />
  <para style="p">
    <verse number="1" style="v" />A</para>
  <para style="p">
    <char style="k">Keyword</char> <char style="tl">English gloss</char> Definition in Nkonya</para>
  <para style="p">
    <char style="k">Aaron</char> <char style="tl">Aaron</char> Otsú Lewi abusuantɔ. Yakob abí dúanyɔ ámʋtɔ ɔkʋlɛ gyí Lewi. Aaron anfɩ gyí ɔha gyankpapʋá Bulu lɛ́yaɩ́ mʋ igyí ɔhapʋ́ dɛhɛn nɩ. Bulu lɛ́blɩ́ ɔbɛ́ɛ, Lewi abusuantɔ pɛ́ bʋlɛ́ɛ Bulu igyí ahapʋ́.</para>
  <para style="pi">Aaron anfɩ mʋ gyama gyí Mose. Bɔkwɩɩ́ amʋ́ brɛ́á Israelfɔ bʋgyi nkpábi Egyipte ɔsʋlʋ́sʋ. Mʋlɛ́tsa Mose bɛkpa Israelfɔ srɩ́ dálɩ Egyipte nkpábitɔ.</para>
  <para style="pi">Brɛ́ kʋtɔ Israelfɔ akʋ bɔkʋsʋ́ lɩ́ɩ́ Mose mʋa Aaronsʋ, Bulu lɛ́lɛ súná amʋ́ ɔbɛ́ɛ, bʋpʋ́ Israelfɔ abusuan dúanyɔ ámʋ akpapʋ́ nyi yiáhɛ́ wa Bulu tati-obu ámʋtɔ. Ɔlɛbláa amʋ́ ɔbɛ́ɛ, ɔhá ánɩ́ mʋ oyi yíáhɛ́ lɔ́pɔɩ́ á, mʋ malɛ́ ánɩ́ ɔbwɛ́ɛ amʋ́ ɔkpapʋ́ nɩ́. Ɔyɩ kɛhɛ a, Aaron oyi yiáhɛ́ lɔ́pɔɩ́, dan, wa ntswɩ́tswɩ, swie abí. Ɔlɛtrá bláa ámʋ ɔbɛ́ɛ, bʋpʋ́ oyí ámʋ wa Ntam-dáka amʋtɔ, abʋpʋyaɩ Bulu tati-obu ámʋtɔ, ɩbwɛ osúna ha amʋ́. (Luk. 1:5; Gyu. 7:40; Heb. 5:7, 9:4, 11:9).</para>
  <para style="p">
    <char style="k">Abraham</char> <char style="tl">Abraham</char> Mʋgyí ahógyipʋ fɛ́ɛ́ ɔnáin. (Mʋgyí aha títriuá Bulu lɛ́lɛtɔ ogyankpapʋ, ahá ánfɩ gyí Yudafɔ nɩ́). Bɩ́mbɩ́ ámʋ a, Bulu lɛ́bláa mʋ ɔbɛ́ɛ, mɛ́ha mʋ ɔmá pɔpwɛ ɩkʋá mʋa mʋ abí-aná fɛ́ɛ́ bétsiá mʋ́tɔ́, ɩbɔ́bwɛ amʋ́ ɔmá. Ɩ́nɩ sʋ Bulu lɛ́bláa mʋ ɔbɛ́ɛ, otúu dalɩ mʋ ɔmátɔ́, oyodunká ɔmá pɔpwɛ anfɩ. Olegyi Bulu asʋ́n blɩ́hɛ́sʋ dálɩ mʋ ɔmátɔ́, nátɩ́ nfí tsɔtsɔɔtsɔ yɔ́ tsútsúutsú, asa oloyówie ɔmá ámʋtɔ. Ɔmá ánfɩ ndɛ bʋdɛtɩ bɛɛ Israel nɩ.</para>
  <para style="pi">Bulu lɛ́ka ntam há mʋ ɔbɛ́ɛ, nɩ́ olobu mʋ, gyi mʋ mblasʋ á, mɔ́bwɛ mʋa mʋ abí-aná aha títriu, mɛ́kɩ amʋ́sʋ́.</para>
  <para style="pi">Oletsiá Sara, támɛ mʋa mʋnyɔ bʋmɔkwɩɩ́. Bɛhɩɛ dan asa Bulu lɔ́bwɛ ofúla, ɔlɛha Sara lɔ́kwɩɩ́. Bɛdɩnká kebi ámʋ ɩdá Isak.</para>
  <para style="pi">Brɛ́á Isak lɛ́dan a, oletsiá ɔtsɩ ɔkʋá bʋtɛtɩ́ mʋ Rebeka. Rebeka lɔ́kwɩɩ́ atabí ayin anyɔ, bɛdɩnká amʋ́ adá Esau pʋ́ Yakob. Ɔma a, Bulu lɛ́ha Yakob ɩdá Israel. Mʋ abí-aná bʋtɛtɩ́ Israelfɔ nɩ́.</para>
  <para style="pi">Yakob létsiá oyin ɔkʋlɛ abi abanyɔ́, bʋgyi Lea mʋa Rahel. Ɔlɛtrá tsiá amʋ́ asúmpʋ́ abanyɔ́ ɛ́, ɔlɔkwɩɩ́ abí dúanyɔ. Amʋ́gyí; Ruben, Simeon, Lewi, Yuda, Isakar, Sebulon, Dan, Naftali, Gad, Aser, Yosef pʋ Benyamin. Mʋ abí dúanyɔ ámʋ fɛ́ɛ́ bɔkwɩɩ́ tsɔtsɔɔtsɔ, yɔ́fʋn brɛ́á Israelfɔ bɛhɩɛ klɛ́ɩ́. Amʋ́gyí Abraham abí-aná nɩ́.</para>
  <para style="p">
    <char style="k">Adam</char> <char style="tl">Adam</char> Adam gyí nyankpʋsa gyankpapʋá Bulu lɔ́bwɛ. Ɩsɩ Bulu lɔ́pʋpwɛ́ mʋ. Hawa anfɩ lɔ́bwɛ mʋ ka. Mʋa Hawanyɔ gyí aha gyankpapʋá bʋmegyi Bulu mblasʋ, bɔbwɛ lakpan nɩ́. Tsú ɛkɛ amʋ a, anyánkpʋ́sa fɛ́ɛ́ bemlí lakpan abwɛpʋ́. Mʋ ka ɩdá gyí Hawa.</para>
  <para style="pi">Yesu Kristo gyí Adam ɔtráhɛ. Adam gyankpapʋ amʋ gyí ahá fɛ́ɛ́ ɔnáin, ɔhagyíɔha tenyá nkpa tsú mʋtɔ ɔsʋlʋ́ʋ anfɩsʋ. Yesu Kristo gyí Adam nyɔɔsɩ, ɔtɛhá ɔhagyíɔha ánɩ́ ɔlɔhɔ mʋ gyi ɔŋɛ́tɔ́ nkpa.</para>
  <para style="p">
    <char style="k">Afɔdɩɛ-asubwi</char> <char style="tl">Altar</char> Bɩ́mbɩ́ ámʋ a, Israelfɔ betsiá tɔ́ mbwɩ há Bulu igyí. Betsiá mɔ́ akúfa, akpaláa, nnantswie aná fɛ́ɛ́, pʋ́bɔ́ afɔdɩɛ há Bulu. Abwi bɛtrɛ, bʋtɔtɔ́ mbwɩ mʋ́sʋ́. Tsú Mose brɛ́sʋ́ á, igyí ahapʋ́ tɔbɔ́ afɔdɩɛ ánfɩ Bulu tati-obu ámʋ wunsɩnɛ́sʋ́ afɔdɩɛ-asubwi amʋsʋ. Mʋ́ ɔma asa bʋdɛpʋyáa Bulu ɔtswɛkpa afɔdɩɛ-asubwi kʋá bɔpʋ kɔɔ́brɩ́ bwɛ́ mʋ́sʋ́. Afɔdɩɛ-asubwi túkúriibiá bɛŋlaɩn sika pɛpɛ wʋ́lɩ́ mʋ́sʋ́ ɛ́ iletsiá Bulu ɔtswɛ́kpa ɩnʋ. Mʋ́sʋ́ igyí ahapʋ́ ámʋ betsiá wá ɔhɩ́ɛ́n ogyá nɩ́.</para>
  <para style="p">
    <char style="k">Akasɩ́pʋ́</char> <char style="tl">Disciple</char> Amʋ́gyí Yesu abúopʋ, bɔhɔ Yesu gyi, bonu mʋ asʋ́n. Gyumagyihɛ ɔwʋlʋ́ ámʋtɔ á, bɔpʋ asʋn bambá lɛ́ Yesu abúopʋ suná. Mʋ́gyí, “Yesu ahógyipʋ pʋ́ apíó.” Mateo, Marko, Luka pʋ́ Yohane nwʋlʋ́ ámʋtɔá bɛtɩ amʋ́ “akasɩ́pʋ́ dúanyɔ” ntɩnɛkʋ. Amʋ́gyí abʋ́opʋ dúanyɔ ámʋ́ʋ́ Yesu lɛ́lɛ ɔbɛ́ɛ, bʋtsía mʋ wá ámʋ nɩ. Amʋ́ kɛ́n bɛtɩ sumbí ayɔpʋ́ nɩ́, (Mat. 10:1-4). Yɛkɩ <char style="w">Sumbí Ayɔpʋ́</char>.</para>
  <para style="p">
    <char style="k">Alfa Mʋa Omega</char> <char style="tl">Alpha and Omega</char> Fɛ́ alɩá &lt;A&gt; igyí asʋ́nbi gyankpapʋ a, Alfa gyí asʋ́nbi gyankpapʋ Griiki ɔblɩ́tɔ. Mʋ́ sʋ nɩ́ bɔwanlɩ́n bɛɛ, anɩ Wíe Yesu gyí Alfa a, ilosuná ánɩ́ mʋgyí tógyítɔ́ asɩ otsukpá. Bʋtɛtráa tɩ mʋ bɛɛ &lt;Omega&gt; ánɩ́ igyi Griiki ɔblɩ́tɔ asʋ́nbi tráhɛ. Fɛ́ alɩá ogyi tógyítɔ́ asɩ otsukpá á, alɩ kɛ́n ogyi tógyítɔ́ ɔnɔ́mɔ nɩ́. (Atɔlɛ. 1:8; 21:6; 22:13).</para>
  <para style="p">
    <char style="k">Amen</char> <char style="tl">Amen</char> Hebri ɔblɩ́ɩ igyi. Mʋ́ asɩ gyí “Ɩbá mʋ́tɔ́.” Nɩ́ ɔkʋ ɔbɔ́ mpáɩ tá á, mʋ ba totsúlá mʋ́sʋ́ ɔbɛ́ɛ “Amen” Bɛtɩ Yesu “Amen” (Atɔlɛ. 3:14), tsúfɛ́ mʋgyí Ɔnɔkwalɩpʋ.</para>
  <para style="p">
    <char style="k">Asúbɔ</char> <char style="tl">Baptism</char> Nɩ́ ɔhá ɔbɔ́ asú á, ilosuná ánɩ́ aladámlí klʋntɔ, sí lakpan bwɛ, alahɔ Yesu gyi ánɩ́ obési mʋ lakpan kíé mʋ. Yesu mɔ́bwɛ lakpan, támɛ Asú Ɔbɔpʋ́ Yohane lɔ́bɔ mʋ asú Yordan ɔbʋ́ntɔ́ asa olotsuá mʋ agyʋ́má asɩ.</para>
  <para style="p">
    <char style="k">Asʋn Wankláán</char> <char style="tl">Gospel</char> Bulu asʋ́n ánɩ́ ɔlɔpʋsɩ́sɩ́ mʋ ahá. Asʋ́n ámʋ gyí, “Ɔlɔpʋ mʋ Bi Yesu Kristo sɩ́sɩ́, ɔlɛbɛka ahá ánɩ́ bɔhɔ mʋsʋ gyi nwunsʋ ɩkɔ, lɛ́ amʋ́ tsú lakpan nkpábibwɛtɔ́.”</para>
  <para style="p">
    <char style="k">Atonkodu</char> <char style="tl">Sulphur</char> Igyi afá ánɩ́ bʋtɔpʋbwɛ́ otua adú. Mʋ́ ogyá ɔnɔ́ ɩhɩ́ɛ́ bʋ ɔnlɩn dʋn ogyá kugyíkʋ. Mʋ́ ntsu igyi fɛ́ batɛ-nfɔ, támɛ itobon kpitii.</para>
  <para style="p">
    <verse number="2" style="v" />B</para>
  <para style="p">
    <char style="k">Babilon</char> <char style="tl">Babylon</char> Igyi ɔmá kʋá iletsiá bɩ́mbɩ́ ámʋ. Bɔkɔ Israelfɔ, kɩ́tá amʋ́ ndoun. Betsiá ɔmá ámʋtɔ nfí aduesienɔ́. Igyi ɔmá kʋá bʋtamasúm Bulu. Babilon bʋ Atɔ Lɛsúnáhɛ́ ɔwʋlʋ́ ámʋtɔ.</para>
  <para style="pi">Ɩ́nɩá ɩnʋfɔ bʋmobu Bulu sʋ á, ilemlí ɩdá há ahá ánɩ́ bʋtamabú Bulu. Fíalɩ Roma wúlu bɛtɩ alɩ, ntɛ́ɛ ɔyɩ́tɔ́ ahá ánɩ́ bʋtamabú Bulu tsiátɔ́ bɛtɩ alɩ. Babilon ɩbʋ 1 Pe. 5:13tɔ ɛ́, fíalɩ Roma bʋdɛ.</para>
  <para style="p">
    <char style="k">Beelsebul</char> <char style="tl">Beelzebul</char> Ɔŋɛ laláhɛ fɛ́ɛ́ owíe ɩdá nɩ́. Mʋ adá bámbá ɩkʋ ɛ́ gyí Ɔbʋnsám ntɛ́ɛ Satan.</para>
  <para style="p">
    <char style="k">Bileam</char> <char style="tl">Balaam</char> Bulu Ɔnɔ́sʋ́ Ɔtɔɩ́pʋ́ ogyi. Mʋ owíe Barak lɔ́wa ɔbɛ́ɛ, ɔyɔ́lwɩɩ́ Israelfɔ, mɛ́nɩ obégyi amʋ́sʋ́ nɩ́. Bileam sika ɔnsɩ́pɛ sʋ, olotsulá ɔyɔ́, mʋ afrímú lɔ́tɔɩ́ wá mʋ ɔkpatɔ.</para>
  <para style="p">
    <char style="k">Bodobodo Matúhɛ́ Nkɛ</char> <char style="tl">Feast of Unleavened Bread</char> Israelfɔ nkɛ igyi. Bʋtegyi mʋ́ nkensíénɔ́, tsú ɛkɛá bɔmɔ́ Katsʋn nkɛ ɔnɔ́. Alɩ nkɛ ánfɩtɔ bʋtamagyi atɔ́á ɩlatú. Mʋ́ bʋtɔpʋ́káɩ́n alɩá Yudafɔ ámʋ bɛdalɩ tsú Egyipte nɩ. Alɩá bʋdɛkɔsɩ́ sʋ bʋmɔwa bodobodotu-afá amʋ́ bodobodotɔ, tsíá gyo mʋ́ itu asa abʋtɔ mʋ́.</para>
  <para style="p">
    <char style="k">Bulu Asʋn Wanlɩ́nhɛ́</char> <char style="tl">Scripture/Old Testament</char> Igyi nwʋlʋ́ adʋasa-kwebá (39) ánɩ́ Bulu lɛ́ha mʋ ahá bɔwanlɩ́n tswɩ nfí lafana (400) ɔma asa bɔkwɩɩ́ Yesu Kristo. Begyankpa wánlɩ́n mʋ́ Hebri ɔblɩ́tɔ, ɔma asa bɛlɛ mʋ́ asɩ wá Griiki ɔblɩ́tɔ. Bulu Ntam Pɔpwɛ anfɩtɔ bɛtɩ Bulu Ntam Dada nwʋlʋ́ ámʋ “Bulu Asʋn Wanlɩ́nhɛ́.”</para>
  <para style="p">
    <char style="k">Bulu Iwíegyí</char> <char style="tl">Kingdom of God</char> Bulu iwíe ogyíkpá lɩɩ́ há ɔtɩ́nɛgyíɔtɩ́nɛ́á Bulu nkʋlɛ pɛ́ tegyi iwíe. Bulu iwíe ogyíkpá bʋ ɔtɩ́nɛgyíɔtɩ́nɛ́á ahá bɛbɩ mʋ ánɩ́ mʋgyí amʋ́ owíe. Brɛ́á Yesu lɛ́bá a, Bulu iwíegyí ámʋ lɛ́bá anɩtɔ nfɩ, tsúfɛ́ ahá babɩ́ ánɩ́ Bulu gyí amʋ́ wíe. Nɩ́ Yesu oyínkí bá a, Bulu iwíegyí amʋ ɩbɔ́fʋn yi, ɩbɛ́lɛ mʋ́ ɔwan súná ahá fɛ́ɛ́.</para>
  <para style="p">
    <char style="k">Bulu Mbla</char> <char style="tl">The Law</char> Mʋ́gyí mbla ánɩ́ Bulu lɔ́wa ánɩ́ mʋ ahá bʋgyí mʋ́sʋ́ abʋnya nkpa. Mosesʋ́ Bulu lɔ́tsʋn pʋ́ mbla ánfɩ há amʋ́. Mʋ́ sʋ bʋtɛtɩ́ mʋ́ “Mose Mbla” nɩ́.</para>
  <para style="p">
    <char style="k">Bulu Okúfabi</char> <char style="tl">Lamb of God</char> Asú Ɔbɔpʋ́ Yohane lɛ́tɩ Yesu Kristo ɔbɛ́ɛ, Bulu Okúfabi. Yudafɔ bʋtɔmɔ́ okúfabi pʋ́gyʋ́ra ɔha, mʋ ɩwɩ tɛtɩn. Kristo lótsulá bɔmɔ mʋ, pʋ́ mʋ obugya gyʋ́ra anɩ. Mʋ́ sʋ bɛtɩ mʋ “Bulu Okúfabi” nɩ. (Yoh. 1:29, 36; Atɔlɛ 5:1, 5:6, aná).</para>
  <para style="p">
    <char style="k">Bulu-ɔbɔpʋ</char> <char style="tl">Angel</char> Sumbi ayɔpʋ́ bʋgyi há Bulu. Ɔŋɛ́ bʋgyi, megyí anyánkpʋ́sa. Bʋtamapʋ́ ansíbi wun amʋ́, nkɛ́tɩ balɛ́ ɩwɩ ɔwan súná ɔha. Bulu tɔwá amʋ́ bʋtɔyɔ́ agyʋ́má há mʋ. Amʋ́ agyʋ́má gyí Bulu abísʋ́kɩ. Brɛ́ kʋ Bulu tɔwá amʋ́ ɔbɛ́ɛ, bʋyɛ́bláa ɔha asʋnbogya ɩkʋ. Amʋ́ ɔnɔ́ ɔlɩɩ́pʋ́ gyí ɔbɔpʋ Mikael. Otítriu ɔkʋ ɛ́ ɩdá gyí Gabriel. (Gyu. 12:6-11; 27:23; Heb. 1:14, aná).</para>
  <para style="p">
    <char style="k">Bulu Ɔnɔ́sʋ́ Ɔtɔɩ́pʋ́</char> <char style="tl">Prophet</char> Mʋsʋ Bulu tetsíá tsʋn bláa mʋ ahá asʋ́n, otosúná ahá Bulu ɔkpa, ɔtɛbláa ahá tɔ́á ɩbɛ́ba. Amʋ́tɔ́ akʋ gyí; Elia, Yona pʋ́ atráhɛ.</para>
  <para style="p">
    <char style="k">Bulu Ɔtswɛ́kpa</char> <char style="tl">The Temple</char> Igyi ɔtɩ́nɛ́á Yudafɔ bʋtosúm Bulu Yerusalem wúlutɔ. Beye obu ámʋtɔ anyɔ, ɩkʋlɛ igyi Ɔwankɩ́kpá. Nyɔɔsɩ ɛ́ igyi Ɔwankɩ́kpátɔ Ɔwankɩ́kpá. Nwunsɩnɛ́sʋ́ ɛ́ ɩbʋ mʋ́tɔ́. Ɩnʋ gyí Yudafɔ Bulu Ɔtswɛ́kpa nwun, bɛha amʋ́ ɔkpa ánɩ́ bʋbɔ́ɔ afɔdɩɛ kugyíkʋ nɩ́. Támɛ Yesu Kristo lowu ɔma a, Romafɔ bobwie mʋ́. Kɩ máapʋ ánɩ́ ɩbʋ ɩfʋn XXXtɔ. </para>
  <para style="xxx" status="unknown">(insert temple map page)<unmatched marker="xxx*" /></para>
  <para style="p">
    <char style="k">Bulu Ɔtswɛ́kpa Tati-obu</char> <char style="tl">The Tabernacle</char> Bɩ́mbɩ́ ámʋ brɛ́á Israelfɔ ámʋ bʋna dimbí ámʋsʋ bɔyɔ́ Kanaan ɔsʋlʋ́sʋ á, Bulu lɛ́bláa Mose ɔbɛ́ɛ, ɔbwɛ́ɛ tati-obu títriu ɩkʋ. Ɔlɛbláa mʋ alɩá ɔpʋ́ tati pʋ́ mbwɩ ɔwʋlʋ́ bwɛ́ɛ mʋ́, mɛ́nɩ bɛ́talɩ́ kpá mʋ́ pʋ́ya ɔtɩ́nɛ́á bɔyɔ́, bɛ́latálɩ́ sí mʋ́ ɛ́ nɩ́ bowíé ɔtɩ́nɛ́á bɔ́swɩ́ɩ.</para>
  <para style="pi">Tati-obu ánfɩtɔ ɔtɩnɛkʋá bʋtɛtɩ́ ɩnʋ Ɔwankɩ́kpátɔ Ɔwankɩ́kpá bʋtɔpʋ́ Bulu Ntam Dáka ámʋ yáɩ́ nɩ́. Abwi pɛ́tɛ́plɛ́ anyɔ ámʋ́ʋ́ Bulu lɔ́wanlɩ́n mʋ mbla-dú dɩ́nká mʋ́sʋ́ ámʋ, Aaron oyi yiáhɛ́ pʋ́ Mána amʋ́ʋ́ Bulu lɛ́ha amʋ́ betsiá gyi dimbísʋ́ ɩnʋ ámʋ ɩkʋ letsiá dáka ámʋtɔ.</para>
  <para style="pi">Yudafɔ atɩtɩfɔ ámʋ bɔtswɛ Bulu Tati-obu ánfɩtɔ. Betsiá há Bulu igyí, bɔ́ afɔdɩɛ aná fɛ́ɛ́ ɩnʋ, kpɛ́fʋn brɛ́á Salomo léyi Bulu Ɔtswɛ́kpa obu ámʋ.</para>
  <para style="pi">Kɩ atɔ táanhɛ ánɩ́ ɩbʋ ɩfʋn XXXtɔ, </para>
  <para style="xxx" status="unknown">(insert tabernacle illustration page.)<unmatched marker="xxx*" /> Heb. 8:5.</para>
  <para style="p">
    <char style="k">Bʋ́tɩ́</char> <char style="tl">The Dragon</char> Ogyi ɔbwɩ ɔkʋá bʋtɛblɩ́ mʋ asʋ́n ogyi fɛ́ lɛnkɛ kpɔ́kpɔ́ɔnkpɔ́ntɩ ɔhɩɛ ɔbʋ ɔwʋlɩn, bɛtɩ mʋ́ ɩwɔ. Atɔ́ Lɛ́sunáhɛtɔ ɔwʋlʋ́ ámʋtɔ á, bɛblɩ́ bɛ́ɛ́ Satan gyí bʋ́tɩ́.</para>
  <para style="p">
    <verse number="3-4" style="v" />D</para>
  <para style="p">
    <char style="k">Dawid</char> <char style="tl">David</char> Ɔlɔbwɛ Israelfɔ owíeá ɔdʋn amʋ́ awíe atráhɛ. Mʋgyí Yisai abítɔ́ ɔtráhɛ. Akúfa ɔkpapʋ́ ogyi asa bɛyaɩ́ mʋ owíe. Ɔlɔkɔ Filistifɔ ɩsá akɔpʋ́ ɔhandɛ Goliat mʋ nyebitɔ, mɔ́ mʋ.</para>
  <para style="pi">Dawid anfɩ lɛ́hɩɛ dwɛ́ Bulu. Mʋ́ sʋ ɔlɔwanlɩ́n ɩlʋá bʋtɔpʋ́kánfʋ́ Bulu tsɔtsɔɔtsɔ. Mʋ́ bʋtɛtɩ́ “Israelfɔ Ɩlʋ” nɩ́.</para>
  <para style="pi">Yesu otsú Dawid abusuantɔ. Dodoodo, asa bɔkwɩɩ́ Yesu á, Bulu Ɔnɔ́sʋ́ atɔɩ́pʋ́ bɔwanlɩ́n tswɩ bɛɛ, “Kristo, nkpa Ɔhɔ́pʋ amʋ́ʋ́ Bulu ɔbɔ́pʋsɩ́sɩ́ ámʋ obótsu Dawid abusuantɔ.” (Rom. 1:3; Atɔlɛ. 22:16).</para>
  <para style="p">
    <char style="k">Dimbísʋ́</char> <char style="tl">Wilderness</char> Igyi ɔsʋlʋ́ʋ ánɩ́ tɔtɔ tamawá alɛ́ mʋ́sʋ́. Tsúfɛ́ nyankpʋ tamatswie ɩnʋ, ɩnʋ ɩma alɛ há nyankpʋsa tsiá.</para>
  <para style="p">
    <verse number="5" style="v" />E</para>
  <para style="p">
    <char style="k">Elia</char> <char style="tl">Elijah</char> Bulu ɔnɔ́sʋ́ ɔtɔɩ́pʋ́ kpɔnkpɔɔnkpɔntɩ ɔkʋ ogyi. Mʋlɔ́wa klʋn ká awíe laláhɛ pʋ́ ahá ánɩ́ bʋtosúm ɩkpɩ ansɩ́tɔ́ Israel ɔmátɔ́ nɩ́. Yudafɔ botosúsu bɛɛ, Elia obéyinkí bá bɛla ahá yáɩ́ asa Kristo amʋ ɔbɛ́ba. Asú Ɔbɔpʋ́ Yohane lɛ́lɩan Elia anfɩ ɔkpa tsɔtsɔɔtsɔsʋ. Mʋ́ sʋ bɛfɩtɛ́ mʋ bɛɛ, “Fʋ́gyí Elia nɩ?” (Mat. 17:10-13; Mar. 9:4; Rom. 11:2-5; Yak. 5:17)</para>
  <para style="p">
    <char style="k">Esau</char> <char style="tl">Esau</char> Abraham mʋ bi Isak lɔ́kwɩɩ́ atabí ayin anyɔ. Bɛtɩ amʋ́ Esau mʋa Yakob. Esau gyí ɔhandɛ, támɛ ɛkɛ ɔkʋá akʋ́n lɛkɩtá mʋ a, ɔlɛfɛ mʋ ɩkwɩ́ɩ-dɛhɛn há mʋ gyama Yakob. Olotsulá ánɩ́ Yakob otsúu mʋ handɛ oyúla, ɔha mʋ mpʋ-wʋ́dɩ́ ogyi. Yakob abí-aná Bulu lɔ́pʋbwɛ́ mʋ ahá, megyí Esau klɛ́. Yɛkɩ <char style="w">Abraham</char>. (Rom. 9:10-13; Heb. 11:20; 12:16-17).</para>
  <para style="p">
    <verse number="6" style="v" />F</para>
  <para style="p">
    <char style="k">Farisifɔ</char> <char style="tl">Pharisees</char> Igyi Yudafɔ Bulusúm ɔpasua ɩkʋá iletsiá Yesu brɛ́sʋ́. Ɔpasua ánfɩ begyi Mose mbla pʋ́ mbla bámbásʋ́ wankláán. Amʋ́ hógyi kínkíínkín ɩkʋlɛ gyí, awupʋ́ bɔ́kʋsʋ́ tsú afúlitɔ ɛkɛkʋ́. Betsiá kɩ ɩwɩ ánɩ́ ɔhaa ɩwɩ mɛ́tɩn dʋn amʋ́. Bɛdɩnká Yesusʋ, bwɛ́ agywɩɩn ánɩ́ bɔ́mɔ mʋ.</para>
  <para style="p">
    <verse number="7" style="v" />
  </para>
  <para style="p">
    <char style="k">Griiki</char> <char style="tl">Greek/Greece</char> Griiki ɔmá máapʋ ɩbʋ ɔwʋlʋ́ ánfɩ ɔma, bʋtɛtɩ́ ɩnʋ Griisi. Atene mʋ́a Korinto awúlu igyi awúlu yilé Griisi ɔmátɔ́ ɩnʋ. Griikifɔ bʋgyi ahá ánɩ́ bʋyin ɔwʋlʋ́, ahá bʋtobú amʋ́ amʋ́ nyánsa sʋ. Amʋ́ ɔblɩ́ ɩdá gyí Griiki. Ahá ánɩ́ basúan ɔwʋlʋ́ yɔ́ nkpá fɛ́ɛ́ bʋtɛblɩ́ ɔblɩ́ anfɩ, megyí Griikifɔ ámʋ wʋlɛ. Ɩbʋ yɔ tsútsúútsú, ɔtɩ́nɛgyíɔtɩ́nɛ́ ánɩ́ Griikifɔ ɩsá akɔpʋ́ bʋbʋ fɛ́ɛ́. Ahá ámʋ́ʋ́ begyankpá wanlɩ́n Bulu Ntam Pɔpwɛ amʋ fɛ́ɛ́ bɔwanlɩ́n mʋ́ Griiki ɔblɩ́tɔ.</para>
  <para style="p">
    <verse number="8" style="v" />H</para>
  <para style="p">
    <char style="k">Habel</char> <char style="tl">Abel</char> Mʋgyí Adam mʋa mʋ ka Hawa obi nyɔɔsɩ. Mʋ dɛhɛn Kain lɔ́mɔ mʋ, tsúfɛ́ Bulu lɔ́hɔ Habel afɔdɩɛ sí Kain klɛ́. (Mat. 23:35; Luk. 11:51; Heb. 11:4; 12:24).</para>
  <para style="p">
    <char style="k">Hagar</char> <char style="tl">Hagar</char> Sara ɔkpábi ogyi, Abraham wóyítɔ́. Brɛ́á Sara mɔ́kʋ́nyá obí kwɩ́ɩ́ á, ɔlɛha Abraham lékle mʋ, ɔlɔkwɩɩ́ obiyímbi, bɛtɩ mʋ Ismael. Támɛ megyí Ismael Bulu lɛ́hɩɛ ánɩ́ mɛ́ha Abraham. Mʋ́ sʋ Ismael abí-aná bʋmenya tɔ́á Bulu lɛ́blɩ́ há Abraham abí-aná.</para>
  <para style="pi">Ɔma-ɔma a, Sara lɔ́bɔkwɩɩ́ obiyímbi, Abraham lɛ́dɩnká mʋ ɩdá Isak. Mʋgyí obíá Bulu lɛ́hɩɛ Abraham nɩ. Sara Isak kwɩɩ́ ɔma a, olebenya ɔblɔ́ wá Hagar, gya mʋ. Hagar léyétsiá ɔtɩnɛkʋá ɩbʋ mantáa Sinaibʋ.</para>
  <para style="pi">Alɩ ɩbʋ ánfɩsʋ nfí tsɔtsɔɔtsɔ ɔma a, Bulu lɛ́bláa Mose asʋ́n, pʋ́ mʋ Mbla idú ámʋ ɛ́ há mʋ nɩ.</para>
  <para style="pi">Mʋ́ sʋ bɛblɩ́ Galatiafɔ ɔwʋlʋ́, nwun anatɔ bɛɛ, Hagar gyí ɔkpábiá ɔlɩ́ɩ́ há Yudafɔ; bʋ́gyi fɛ́ nkpábi há Mose Mbla ámʋ, tsúfɛ́ bohogyi ánɩ́ nɩ́ bɔhɔ mbla ámʋsʋ gyi a, Bulu obótsu amʋ́ ánɩ́ amʋ́ asʋ́n da ɔkpa, ɔbɔ́hɔ amʋ́ nkpa. Bʋmɔhɔ Bulu asʋ́nsʋ́ gyi ánɩ́ ahá ánɩ́ bɔhɔ Yesu Kristo gyi gyí ahá ánɩ́ amʋ́ asʋ́n da ɔkpa, Bulu ɔbɔ́hɔ amʋ́ nkpa. Yɛkɩ <char style="w">Sara</char> mʋa <char style="w">Abraham</char>.</para>
  <para style="p">
    <char style="k">Hawa</char> <char style="tl">Eve</char> Adam mʋ ka nɩ́. Brɛ́á Bulu lɔ́bwɛ ɔyɩ́ á, mʋa Adam gyí anyankpʋsa gyankpapʋá ɔlɔbwɛ. Ɔlɛlɛ Adam abɩntɔ-iwú, ɔlɔpʋbwɛ́ Hawa. Ɔma a, Ɔbʋnsám lɛ́bɛmlɛ́ mʋ, olegyi oyí-abíá Bulu lɛ́bláa amʋ́ ɔbɛ́ɛ bʋmágyi. Tsú ɛkɛ ámʋ́ʋ́ bekiná Bulu mbla ámʋsʋ gyí a, anyánkpʋ́sa bemlí lakpan abwɛpʋ́. Mʋa Adam abí gyí, Kain, Habel pʋ́ Set. (1 Ko. 11:3; 1 Ti. 2:13-14).</para>
  <para style="p">
    <char style="k">Hebri</char> <char style="tl">Hebrew</char> Igyi ɩdá ánɩ́ bʋtɔpʋ́tɩ́ Yudafɔ, ɩtráa igyi amʋ́ ɔblɩ́ɩ.</para>
  <para style="p">
    <char style="k">Herode</char> <char style="tl">Herod</char> Awíe abaná bɛtɩ Herode Ntam Pɔpwɛ anfɩtɔ.</para>
  <para style="li1">(1) Herode: Owíe Herode, bɛtrá tɩ mʋ bɛɛ, Otúmípʋ Herode, otsie obíásʋ́ Yudea ɔmátɔ́ asa bɔkwɩɩ́ Yesu. Ɔlɔbɔ mbɔ́dɩ́ ánɩ́ ɔbɔ́mɔ Yesu brɛ́á ogyi kebi bɔbwɛ. (Mat. 2:1-2; Luk. 1:5).</para>
  <para style="li1">(2) Herode Antipar: Mʋtsíe obíásʋ́ Galilea ɔmátɔ́ brɛ́á Yesu ná ɔdɛ Bulu asʋ́n ɔkan da, ɔdɛ ofúla akpɔnkpɔɔntɩ bwɛ nɩ́. Mʋlétsiá Herodia amʋ́ʋ́ ɔlɛha ɔbɛ́ɛ, bʋkáa Yohane nwun dɩnka ɩlɩ́nsʋ́ há mʋ amʋ nɩ. Yudafɔ bɔpʋ Yesu ba Herode ánfɩ ansɩ́tɔ, ánɩ́ ogyí mʋ asʋ́n asa abʋda mʋ manta oyikpalíhɛsʋ. (Mar. 6:14-29; Luk. 23:6-12).</para>
  <para style="li1">(3) Herode Agripa I: Ɔlɛdɩnká ahá ámʋ́ʋ́ bɔhɔ Yesu gyi pʋ́ ɔpasua gyankpapʋ amʋsʋ. Mʋlɔ́mɔ Yohane mʋ pio Yakobo. (Gyu. 12:1-23).</para>
  <para style="li1">(4) Owíe Herode II: Mʋ Paulo légyankpá dá mʋ asʋ́n súná asa ɔmásʋ́ ogyípʋ́ lɔ́pʋ mʋ sɩ́sɩ́ Roma, ɔbɛ́ɛ Kaesare ogyí mʋ asʋ́n nɩ́. (Gyu. 25:13-26; 26:19, 27-32).</para>
  <para style="p">
    <char style="k">Hosiána</char> <char style="tl">Hosanna</char> Igyi asʋ́n ánɩ́ bʋtɔkplʋ́n blɩ́ pʋ́fúafua ɔha. Mʋ́ asɩ gyí Bulu oyúla ɔhá ánɩ́ ɔbá mʋ ɩdátɔ́, ntɛ́ɛ bʋkánfʋ mʋ. (Mat. 21:9, 15; Mar. 11:9-10; Yoh. 12:13).</para>
  <para style="p">
    <verse number="9" style="v" />I</para>
  <para style="p">
    <char style="k">Idútɔ́ Kʋlɛ</char> <char style="tl">Tithe</char> Yudafɔ bɛtɩn amʋ́ ndɔtɔ atɔ́ á, bʋteye mʋ́tɔ idú pʋ́ ɩkʋlɛ há Bulu. Igyi ntam ánɩ́ Yudafɔ bʋtegyi mʋ́sʋ́ asa bɛtakwɩ́ɩ́ Yesu. Ndɛ ɩlamlí Kristofɔ fɛ́ɛ́ amándɩ́ɛ́.</para>
  <para style="p">
    <char style="k">Igyí Ɔhapʋ́ Dɛhɛn</char> <char style="tl">High Priest</char> Mʋtɛhá Bulu igyí, bɔ́ afɔdɩɛ mʋ onutó lakpan pʋ́ Israelfɔ fɛ́ɛ́ lakpansʋ Bulu ɔtswɛ́kpa ɩnʋ nɩ́. Mʋ pɛ́ towíé Ɔwankɩ́kpatɔ Ɔwankɩ́kpá ɩnʋ yɔ́bɔ afɔdɩɛ. Ɔtsawʋlɛ pɛ́ ɔtɔyɔ́ ɩnʋ ofítɔ́.</para>
  <para style="p">
    <char style="k">Isak</char> <char style="tl">Isaac</char> Mʋgyí obíá Bulu lɛ́hɩɛ Abraham mʋa mʋ ka Sara yáɩ́ ánɩ́ mɛ́ha amʋ́ nɩ́. Mʋ abí gyí Esau mʋa Yakob. Bulu lɔ́pʋ atɔ wankláán ánɩ́ ɔlɛhɩɛ há Abraham kɛ́n bláa Isak mʋa mʋ bi Yakob ɛ́.</para>
  <para style="p">
    <char style="k">Israel</char> <char style="tl">Israel</char> Bulu lɔ́pʋ ɩdá ánfɩ há Isak mʋ bi Yakob ánɩ́ ogyi Abraham mʋ na. Ɩtráa igyi ɩdá ánɩ́ bʋtɔpʋ́tɩ́ Yakob abí-aná fɛ́ɛ́. Amʋ́gyí Israel abusuan dúanyɔ amʋ nɩ́. Amʋ́ kɛ́n bʋtɛtɩ́ Yudafɔ ntɛ́ɛ Hebrifɔ nɩ́.</para>
  <para style="p">
    <char style="k">Israelfɔ Ɩlʋ</char> <char style="tl">Psalms</char> Igyi Bulu asʋn wanlɩ́nhɛ́ amʋtɔ ɩfʋ́n kʋá bɔwanlɩ́n ɩlʋ lafakʋlɛ-aduenu (150) wá mʋ́tɔ́, bʋtɔpʋ́kánfʋ́ Bulu. Owíe Dawid lɔ́wanlɩ́n ɔdʋdʋɔ. Ɩbʋ Bulu Ntam Dada amʋtɔ.</para>
  <para style="p">
    <verse number="10" style="v" />Ɩ</para>
  <para style="p">
    <char style="k">Ɩlɔ Pɛpɛ</char> <char style="tl">Leprosy</char> Igyi ɩlɔ kʋá igyi mbusuo. Ɩna ɔtsan há mʋ́ ánfɩ anɩdɛ́tɩ ɩlɔ pɛpɛ ndɛ ánfɩ. Bʋtɛlɛ́ ɔlɔpʋ amʋ wúlutɔ, ɔhaa tamapʋ́ mʋ gyi mba. Tsúfɛ́ fɔpʋ́ ɩbɩ da mʋ kpán á, ifin lada fʋ, nkɛ́tɩ fayɔ́gyʋ́ra ɩwɩ.</para>
  <para style="p">
    <char style="k">Ɩwɩtɩ́ɩn</char> <char style="tl">Purity</char> Yudafɔ amándɩ́ɛ́ ɔnɔ́ á, fɔpʋ́ ɩbɩ da fúli pʋ́ atogyihɛ ɩkʋ aná, ntɛ́ɛ ɩlɔ pɛpɛ ɔlɔpʋ́ á, ifin lada fʋ Mose mbla ámʋ ɔkpasʋ. Alɩ kɛ́n igyi nɩ́ ɔtsɩ ɔkwɩ́ɩ́, ntɛ́ɛ ɔdálɩ omuá mʋ ɩwɩ mɛtɩn amándɩ́ɛ́ ámʋ ɔnɔ́ nɩ́. Ɔhá ánɩ́ mʋ ɩwɩ lɛ́tɩn gyí ɔha anɩ́ mbusuo kʋkʋ má mʋ ɩwɩ. Mʋbʋ́ʋ ɔkpa bwɛ́ osum agyʋ́má ɔtswɛ́kpa ɩnʋ. Támɛ Bulu Ntam Pɔpwɛ amʋ ɔkpasʋ á, alɩ amándɩ́ɛ́ ánfɩ mɛklɩ́ ɔtsɩá alakwɩ́ɩ́ ntɛ́ɛ aladálɩ omuá. (2 Ko. 6:6; Efe. 5:3).</para>
  <para style="p">
    <verse number="11" style="v" />K</para>
  <para style="p">
    <char style="k">Kain</char> <char style="tl">Cain</char> Mʋgyí Adam mʋ́a Hawa obi gyankpapʋ. Olu sʋ ɔlɔmɔ mʋ pío Habel.</para>
  <para style="p">
    <char style="k">Kanaan</char> <char style="tl">Canaan</char> Bɛtɩ ɔsʋlʋ́ʋ amʋ́ʋ́ Bulu lɔ́pʋhá Yudafɔ ámʋ “Kanaan”. Ndɛ ɩnʋ́ bʋdɛtɩ Palestinia nɩ.</para>
  <para style="p">
    <char style="k">Kantakpatɔtsiá Nkɛ</char> <char style="tl">Festival of Booths</char> Igyi nkɛ kʋá Israelfɔ bɛlɛ yáɩ́, bʋtɔpʋ́káɩ́n amʋ́ natɩ́á bɛnatɩ́ dimbísʋ́ nfí adʋana (40) kɛ́kɛ́ pʋ́ alɩá betsiá tsíá tati-mbuto asa bowie ɔsʋlʋ́ʋ amʋ́ʋ́ Bulu lɛ́hɩɛ ánɩ́ ɔbɔpʋhá amʋ́ ámʋsʋ.</para>
  <para style="p">
    <char style="k">Katsʋn Nkɛ</char> <char style="tl">Passover</char> Igyi Israelfɔ atogyihɛ nkɛá bʋtɔpʋ́tsúa Bodobodo Mátúhɛ́ nkɛ ámʋ asɩ. Bʋtɔpʋ́káɩ́n alɩá Bulu lɛ́lɛ amʋ́ Egypte ɔsʋlʋ́sʋ brɛ́á bʋtsie nkpábitɔ. Onyé ámʋ́ʋ́ ɔlɛlɛ amʋ́ amʋ á, Bulu lɛ́ha bɔmɔ akúfa, pʋ́ amʋ́ obugya kpá amʋ́ obu-ɔnɔ́ nyísʋ́. Mʋ́ sʋ lowu ɔbɔpʋ lɛ́ka tsʋn amʋ́ wóyísʋ́ yɔ́mɔ Egyiptefɔ wóyítɔ́ abi yinhɛ́ gyankpapʋ fɛ́ɛ́ sí amʋ́ klɛ́. Mʋ́ sʋ bʋtɛtɩ́ mʋ́ Katsʋn Nkɛ nɩ́.</para>
  <para style="p">
    <char style="k">Ketétɩ́ɩn</char> <char style="tl">Circumcision</char> Bulu lɛ́bláa Yudafɔ ɔbɛ́ɛ, bʋtɩ́ɩn amʋ́ abí-aná fɛ́ɛ́ keté, mɛ́nɩ ibosúná ánɩ́ mʋ ahá gyí amʋ́. Mʋgyí lɔ́bwɛ mʋa amʋ́nyɔ nsɩnɛ́ ntam nɩ.</para>
  <para style="p">
    <char style="k">Kristo</char> <char style="tl">Christ</char> Igyi Griiki ɔblɩ́, Hebrifɔ bʋtɛtɩ́ mʋ́ “Mesia.” Mʋ́ asɩ gyí “Ɔhá ánɩ́ Bulu ladá mʋ ofúli.” Yudafɔ bɛkɩ ɔkpa ánɩ́ Bulu ɔbɔ́pʋ ɔhá ánfɩ sɩ́sɩ́, ɔbɛ́ba bɔhɔ amʋ́ nkpa. Bʋtɛtɩ́ Yesu bɛɛ; “Kristo”, tsúfɛ́ ɔlɛlɛ mʋ ɩwɩ ɔwan ánɩ́ mʋgyí ɔhá ánɩ́ Bulu ladá mʋ ofúli nɩ. Ɩdá ánfɩ asɩ anɩlɛ́lɛ wá Nkonyatɔ anɩa, “Nkpa Ɔhɔ́pʋ”, Bulu lɛ́lɛ mʋ yáɩ́ ánɩ́ ɔbɛ́ba amʋ nɩ.</para>
  <para style="p">
    <char style="k">Kpɔ́sɔ́</char> <char style="tl">Camel</char> Awatɛ ɔbwɩ ógyi. Olekle ɔlɩan ɔpɔnkɔ, támɛ ifu yí mʋ ɔma. Bʋtetsíá mʋsʋ, ɔtɛhɩ́ɛ́ sʋ́rá atɔ́. Mʋ imi igyi sasrasa, bʋtɔpʋ́lʋ́ tati. Kɩ atɔ taanhɛ́ ánɩ́ ɩbʋ ɩfʋn XXX</para>
  <para style="xxx" status="unknown">page with illustration of Camel<unmatched marker="xxx*" /> tɔ, Mar. 10:25.</para>
  <para style="p">
    <verse number="12" style="v" />L</para>
  <para style="p">
    <char style="k">Lampóo Ahɔ́pʋ</char> <char style="tl">Tax Collector</char> Bʋgyi Yudafɔá Roma ɔmásʋ́ ogyípʋ́ lɛ́lɛ́ Yesu brɛ́sʋ́ ánɩ́ bʋhɔ́ɔ amʋ́ aba lampóo mʋ́a tswɩtswɩ. Ɔhaa tamakle amʋ́ asʋ́n, bʋtamabú amʋ́ ɔkpagyíɔkpasʋ ɛ́, tsúfɛ́ ahá asisípʋ pʋ́ awikplu bʋgyi.</para>
  <para style="p">
    <char style="k">Lewifɔ</char> <char style="tl">Levites</char> Yakob mʋ bi gyí Lewi. Mʋ wóyí Bulu lɛ́lɛ yáɩ́ ánɩ́ bʋbwɛ́ɛ osum agyʋ́má. Igyí ahapʋ́ fɛ́ɛ́ botsú Lewi wóyítɔ́.</para>
  <para style="p">
    <char style="k">Lot</char> <char style="tl">Lot</char> Abraham mʋ gyama Haran lɔ́kwɩɩ́ Lot. Mʋ́ sʋ Abraham mʋ mʋ bi nɩ́. Brɛ́á Abraham lɛ́natɩ́ ɔyɔ́ ɔsʋlʋ́ʋ amʋ́ʋ́ Bulu lɛ́ka ntam ɔbɛ́ɛ, mɔ́pʋhá mʋ amʋ amʋsʋ á, Lot lóbuo mʋ. Boyowie ɔsʋlʋ́ʋ amʋsʋ á, Lot léyetsiá Sodom wúlutɔ, ɔtɩ́nɛ́á ahá betsiá bwɛ́ lakpan. Mʋ́ sʋ Bulu lɛ́blɩ́ ɔbɛ́ɛ, mɛ́hɩ wúlu amʋ. Bulu lɔ́wa mʋ abɔpʋ ɔbɛ́ɛ bʋyɛ́bláa Lot ánɩ́ mʋá mʋ abusuanfɔ bʋdalɩ́ ɩnʋ, asa amʋhɩ́ mʋ. Bulu-abɔpʋ amʋ bɛbláa Lot bɛɛ, amʋ́tɔ́ ɔkʋkʋ mádamlí kɩ ɔma brɛ́á bʋdɛdalɩ wúlu amʋtɔ. Mʋ ka lɛ́damlí kɩ ɔma, ɩnʋnʋ ɔlɛdamlí nfɔ́lɩ-sín yi ɔkpatɔ ɩnʋ.</para>
  <para style="p">
    <verse number="13" style="v" />M</para>
  <para style="p">
    <char style="k">Mana</char> <char style="tl">Manna</char> Mʋ́gyí atogyihɛá Israelfɔ ámʋ begyi brɛ́á bʋna dimbí ámʋsʋ nfí adʋana ámʋ nɩ. Ɩtɛkpá tsú ɔsʋ́sʋ́ nyankɩgyínyankɩ, bʋtɔkʋ́sʋ́ kpá mʋ́, pʋ́bwɛ́ atogyihɛ ɔtsan-ɔtsan. Támɛ megyí atogyihɛá bʋtɔpʋ́yáɩ́ ɔyɩ́ tɛkɛ mʋ́sʋ́ igyi.</para>
  <para style="p">
    <char style="k">Maria</char> <char style="tl">Mary</char> Bɛtɩ ahá ɔtsan-ɔtsan Maria Ntam Pɔpwɛ anfɩtɔ:</para>
  <para style="li1">(1) Yesu mʋ yin Maria;</para>
  <para style="li1">(2) Magdalayintse amʋ́ʋ́ Yesu légya ɔŋɛ laláhɛ tsɔtsɔɔtsɔ lɛ́ mʋtɔ ámʋ;</para>
  <para style="li1">(3) Maria, otsú Betani. Mʋ apíó gyí Marta mʋa Lasaro.</para>
  <para style="li1">(4) Maria ánɩ́ ɔlɔkwɩɩ́ Yakobo mʋa Yosef. Fɩalɛ Kleopa mʋ ka ogyi.</para>
  <para style="li1">(5) Yohane Marko mʋ yin ánɩ́ oletsiá Yerusalem. Mʋ wóyítɔ́ akasɩ́pʋ́ amʋ betsiá fia nɩ.</para>
  <para style="p">
    <char style="k">Melkisedek</char> <char style="tl">Melchizedek</char> Asʋ́n ánɩ́ anɩyin tsu Melkisedek ɩwɩ fɛ́ɛ́ gyí mʋ́á bɔwanlɩ́n wá Hebrifɔ ɔwʋlʋ́tɔ́ pʋ́ Genesistɔ (14:17-20). Ɩnʋ bɛblɩ́ bɛɛ, Bulu lɛ́yaɩ́ Melkisedek igyí ɔhapʋ́. Brɛ́ ɩkʋtɔ á, ɔdɔm bɛkɩtá Abraham mʋ bi Lot, kpá mʋa mʋ atɔ́ fɛ́ɛ́ nátɩ́. Abraham lɛ́srɩ́ gya ɔdɔm amʋ yɔ́kɔ amʋ́, hɔ mʋ bi, mʋ abusuanfɔ pʋ́ amʋ́ atɔ́ fɛ́ɛ́ lɛ́ amʋ́ ɩbɩ. Abraham lɛ́sankí ɔbá á, ɔlɔtʋ Melkisedek ɔkpatɔ. Melkisedek lɛ́ha mʋ bodobodo pʋ́ wáɩn ntá, ɔlɔbɔ mpáɩ há mʋ ɔbɛ́ɛ, Bulu oyúla mʋ brɛ́ fɛ́ɛ́tɔ́. Abraham ɛ́ lɛ́ha mʋ atɔ́á olenya tsú ɩsá ámʋtɔ kugyíkʋ idútɔ́ ɩkʋlɛ (Heb. 7:1-3).</para>
  <para style="p">
    <char style="k">Mesia</char> <char style="tl">Messiah</char> Mesia igyi Hebri ɔblɩ́ɩ, <char style="w">Kristo</char> ɛ́ igyi Griiki ɔblɩ́ɩ. Yekɩ <char style="w">Kristo</char>.</para>
  <para style="p">
    <char style="k">Mose</char> <char style="tl">Moses</char> Mʋlégya Israelfɔ nkpá brɛ́á Bulu lɛ́lɛ amʋ́ tsú Egyipte ɔsʋlʋ́sʋ pʋ́ amʋ́ ba ɔsʋlʋ́ʋ amʋ́ʋ́ ɔlɛblɩ́ yaɩ́ ánɩ́ ɔbɔ́pʋhá amʋ́ ámʋsʋ nɩ́. Ɩ́nɩá bʋmɔhɔ mʋ gyi sʋ á, bɛnatɩ́ kí adimbísʋ́ nfí adʋana (40) kɛ́kɛ́. Mʋsʋ Bulu lɔ́tsʋn pʋ́ mʋ Mbla Idú ámʋ há Israelfɔ nɩ́.</para>
  <para style="p">
    <char style="k">Mose Mbla</char> <char style="tl">Moses' Law/Pentateuch</char> Bulu Ntam Dada ɔwʋlʋ́ ámʋtɔ ɔwʋlʋ́ gyankpapʋ yɔ́fʋn nuusɩ amʋ bʋtɛtɩ́ alɩ. Bʋtɛlátɩ́ mʋ́ Ntam ntɛ́ɛ Bulu Ntam. Ɩtɛtálɩ́ lɩ́ɩ́ há Bulu asʋ́n ámʋ ɛ́ ɔtɩnɛkʋ.</para>
  <para style="p">
    <char style="k">Mose Mbla Asunápʋ́</char> <char style="tl">Scribes</char> Bʋgyí ahá ánɩ́ bʋyin Mose mbla ámʋ, bʋtosúná mʋ́ pɛ́pɛ́ɛ́pɛ́. Amʋ́gyí ahá ánɩ́ bʋbʋ labi ɔmá ámʋtɔ nɩ́.</para>
  <para style="p">
    <verse number="14" style="v" />N</para>
  <para style="p">
    <char style="k">Nkpa Ánɩ́ Ɩtamatá</char> <char style="tl">Eternal Life</char> Igyi nkpa ánɩ́ nɩ́ ɔha ɔhɔ Kristo gyi obénya. Ilosuná ánɩ́ anɩa Bulu anɩgyí anyawíe brɛ́ fɛ́ɛ́tɔ́.</para>
  <para style="p">
    <char style="k">Nkpahɔ́ɔ</char> <char style="tl">Salvation</char> Itosúná Bulu ɔdwɛ pʋ́ mʋ nwewúun, tsúfɛ́ ɔlɛha mʋ Bi lɛ́bá ɔsʋlʋ́sʋ fɛ́ nyankpʋsa. Asʋ́n ámʋ ɩlɛblɩ́ alɩá Yesu légyí mʋ asʋn wunhɛ fɛ́ɛ́sʋ́, pʋ́ alɩá ɔlɔpʋ mʋ nkpa ká nyankpʋsa nwunsʋ ɩkɔ, hɔ mʋ lɛ́ ɔbʋnsam ɩbɩtɔ, pʋ́ alɩá ɔlɔyɔ́ ɔsʋ́sʋ́. Ɔlɔtsʋn Ɔŋɛ Wankɩ́hɛ́sʋ ɔ́bʋ anɩ wá alɩɩ yɔ́fʋn ɛkɛá ɔbɛ́layínkí bá.</para>
  <para style="p">
    <char style="k">Nkegyí</char> <char style="tl">Festival</char> Israelfɔ betsiá gyí nkɛ tsɔtsɔɔtsɔ pʋ́káɩ́n Bulusʋ. Nkɛá betsiá gyí, bɔwanlɩ́n wá Bulu Ntam Pɔpwɛ amʋtɔ gyí:</para>
  <para style="li1">(1) Bulu ɔtswɛ́kpa pʋwá Bulu ɩbɩtɔ. Israefɔ bʋtɛtɩ́ mʋ́ Hanuka ntɛ́ɛ Nkandɩ́ɛ nkɛ.</para>
  <para style="li1">(2) Katsʋn Nkɛ; Yɛkɩ <char style="w">Katsʋn Nkɛ</char>.</para>
  <para style="li1">(3) Bodobodo Matúhɛ́ Nkɛ; Yɛkɩ <char style="w">Bodobodo Matúhɛ́ Nkɛ</char>.</para>
  <para style="li1">(4) Kantankpatɔtsiá Nkɛ; Yɛkɩ <char style="w">Kantankpatɔtsiá Nkɛ</char>.</para>
  <para style="li1">(5) Pentekoste Nkɛ; Yɛkɩ <char style="w">Pentekoste Nkɛ</char>.</para>
  <para style="p">
    <char style="k">Noa</char> <char style="tl">Noah</char> Ɔlɔbwɛ Bulu ɔha, oletsiá nfí tsɔtsɔɔtsɔ ɔma asa Abraham lɛ́bá. Ɔlɛhɩɛ hɔ Bulu gyi, otonú mʋ asʋ́n. Brɛ́á Bulu lɛ́bláa mʋ ɔbɛ́ɛ, osre dáka kpɔnkpɔɔnkpɔntɩ ámʋ á, olegyi dɩnká mʋ́sʋ́. Mʋ́ʋ́ Bulu lɛ́ha nyankpʋ lótswíe, ntsu lɔbʋlá dɩnká ɔsʋlʋ́sʋ fɛ́ɛ́. Mʋ́ sʋ ahá fɛ́ɛ́ bowu, támɛ Noa mʋa mʋ ahá pʋ́ mbwɩá bowie dáka ámʋtɔ fɛ́ɛ́ benya nkpa.</para>
  <para style="p">
    <char style="k">Ntam-dáka</char> <char style="tl">Ark of the Covenant</char> Israelfɔ betsiá sʋrá dáka ánfɩ nátɩ́ brɛ́á bʋna dimbí ámʋsʋ fɛ́ɛ́, tsúfɛ́ ɩlɩɩ́ há ntam ánɩ́ iletsiá amʋ́a Bulu nsɩnɛ́. Oyí bɔpʋsré mʋ́, bɔpʋ sika pɛpɛ píatá mʋ́. Abwi pɛ́tɛ́plɛ́ anyɔá Bulu lɔ́wanlɩ́n mʋ mbla dú dɩ́nká mʋ́sʋ́ ɛ́ ɩbʋ mʋ́tɔ́. Tati-obuto dáka ánfɩ tetsíá. Mʋ́a ntobiá ɩbʋ mʋ́tɔ́ fɛ́ɛ́ ɩwɩ lɛtɩn. Brɛ́á beyi Bulu Ɔtswɛ́kpa amʋ tá á, bɔpʋyáɩ́ ɔwankɩ́kpátɔ Ɔwankɩ́kpá ɩnʋ kóún. Kɩ atɔ táanhɛ ánɩ́ ɩbʋ ɩfʋn </para>
  <para style="xxx" status="unknown">XXXtɔ,<unmatched marker="xxx*" /> Heb. 9:4.</para>
  <para style="p">
    <verse number="15" style="v" />O</para>
  <para style="p">
    <char style="k">Ofíakpa</char> <char style="tl">Synagogue</char> Obu ntɛ́ɛ ɔtɩ́nɛ́á Yudafɔ bʋtefia ɔkpʋ́nʋ́ ɔdakɛ́ súm Bulu, klá Bulu asʋ́n wanlɩ́nhɛ́ amʋ, kásɩ́ mʋ́. Ɩnʋ igyi atɔ́ ɔkasɩ́kpá há amʋ́. Ɩnʋ́ bʋtɔpʋ́ amʋ́ Bulu asʋ́n nwʋlʋ́ yáɩ́ nɩ́. Kɩ atɔ táanhɛ ánɩ́ ɩbʋ ɩfʋn </para>
  <para style="xxx" status="unknown">XXX<unmatched marker="xxx*" /> mʋ́a </para>
  <para style="xxx" status="unknown">YYY<unmatched marker="xxx*" /> nsɩnɛ́.</para>
  <para style="p">
    <char style="k">Ogyá Ɔdʋdákɛ́</char> <char style="tl">Day of Preparation</char> Yudafɔ ndawɔ́tswɩ́tɔ́ ɛkɛ síésɩ́, igyi Fieda. Alɩ ɛkɛ ámʋ bʋtɛlá amʋ́ ɩwɩ pʋ́ amʋ́ ntobí yáɩ́ há ɔyɩ kɛhɛá igyi ɔkpʋ́nʋ́ ɔdakɛ́ Mɩ́mlɩda ámʋ nɩ.</para>
  <para style="p">
    <char style="k">Ohuam</char> <char style="tl">Myrrh</char> Oyí ɩkʋ ntsu wʋlɩhɛ igyi, ɩbʋ ɔfan. Yudafɔ bʋtɔpʋ́wá tatitɔ pʋ́klɩ́ fúli asa bʋtopúlá mʋ.</para>
  <para style="p">
    <char style="k">Okúfabi</char> <char style="tl">Lamb</char> Yɛkɩ <char style="w">Bulu Okúfabi</char>.</para>
  <para style="p">
    <char style="k">Oyikpalíhɛ</char> <char style="tl">Cross</char> Romafɔ awíe amándɩ́ɛ́ igyi ánɩ́ bɛ́da lakpan abwɛpʋ́ mántá oyikpalíhɛsʋ, mɔ́ amʋ́. Ahá amɔpʋ́ pʋ́ ogyo atswapʋ́ bʋtɛbɩ́tɩ́ ɩsʋ alɩ. Igyi oyiá bapʋ́kpáli aba. Brɛ́ ɩkʋsʋ á, bʋtɛhá lakpan abwɛpʋ ámʋ bʋtɔsʋ́rá mʋ́ ya ɔtɩ́nɛ́á ɩsá akɔpʋ́ ámʋ bɔ́pʋ ndatobi dá amʋ́ mántá, ntɛ́ɛ pʋ́ ɔfɛ́ klɩ́ amʋ́ mántá mʋ́sʋ́. Mʋ́ ɔma a, bʋtotsú oyikpalíhɛ amʋ lɩ́ɩ́, lakpan abwɛpʋ ámʋ bʋsian mʋ́sʋ́ kpɛ́fʋn brɛ́á bawú. Ɔhá ánɩ́ bɛda mántá oyikpalíhɛsʋ tɛhɩ́ɛ́ wun ɩwɩɔsɩn asa otowú. Nsʋ́pa kpɔnkpɔɔntɩ ɛ́ igyi nɩ́ bɛdá fʋ́ mántá oyikpalíhɛsʋ, igyi Bulu ɩlwɩɩ́ ɛ́. Kristo lɔ́hɔ alɩ ɩsʋbɩtɩ́ ánfɩ há anɩ, mɛ́nɩ ɩbɛ́ha Bulu ɔbɛ́dɩnkɩ́ ɩlwɩɩ́á ɩlɛtɩ́tɩ anɩ mʋnyɔ nsɩnɛ́ lɛ́ anɩsʋ. Kɩ atɔ táanhɛ ánɩ́ ɩbʋ ɩfʋn </para>
  <para style="xxx" status="unknown">XXX<unmatched marker="xxx*" /> mʋ́a </para>
  <para style="xxx" status="unknown">YYY<unmatched marker="xxx*" /> nsɩnɛ́.</para>
  <para style="p">
    <verse number="16" style="v" />Ɔ</para>
  <para style="p">
    <char style="k">Ɔbʋnsám</char> <char style="tl">Devil/Satan</char> Ɔbʋnsám gyí ɔŋɛ laláhɛ owíe pʋ́ Bulu olupʋ́. Ɔtɛmlɛ́ ahá, há amʋ́ bʋtɔbwɛ́ lalahɛ. Otetsíá káɩ́n Yesu Kristo ahógyipʋ amʋ́ lalahɛá babwɛ́ bɔtsʋn, mɛ́nɩ bósusúu ánɩ́ Bulu mɔ́kʋ́síkíé amʋ́. Mʋ ɩdá gyí “Satan,” ntɛ́ɛ oyɩ́ ánfɩsʋ ogyípʋ́.</para>
  <para style="p">
    <char style="k">Ɔhandɛ</char> <char style="tl">Elder</char> Ntam Pɔpwɛ anfɩtɔ á, bʋtɛtɩ́ ɔha ɔhandɛ tsʋn nkpa asasʋ:</para>
  <para style="li1">(1) Bulu Asʋn Wankláán nwʋlʋ́ gyankpapʋ ana ámʋtɔ á, ɔhandɛ gyí Yudafɔ Bulu osúmpʋ́ dɛhɛn.</para>
  <para style="li1">(2) Gyumagyihɛ ɔwʋlʋ́ ámʋtɔ á, amʋ́gyí ahá ánɩ́ bʋtɛkɩ ɔpasuasʋ.</para>
  <para style="li1">(3) Ɩbʋ Atɔ Lɛsunáhɛ́ ɔwʋlʋ́ ámʋtɔ ɛ́ ánɩ́, “Ahandɛ adʋanyɔ-na bʋdɛ Bulu súm ɔsʋ́sʋ́.” (Atɔlɛ. 4:4). Fɛ́talɩ́ tsú mʋ́ ɛ́ ánɩ́ igyi osúna há Bulu ahá ifía.</para>
  <para style="p">
    <char style="k">Ɔhɩ́ɛ́n</char> <char style="tl">Incense</char> Ɩhɩ́ɛ́ bʋ ɔfan. Oyí ɩkʋ ɔma pʋ́ mʋ nlíntɔ ntsutɔ bʋ́tenyá mʋ́ tsú. Bʋtɔwá mʋ́ ogyá.</para>
  <para style="p">
    <char style="k">Ɔkpʋ́nʋ́ Ɔdakɛ́</char> <char style="tl">Sabbath</char> Bulu lɔ́pʋ nkensíé bwɛ́ ɔyɩ́tɔ́, ɔlɛda ɔkpʋ́nʋ́ ɛkɛ síénɔ́sɩ́. Mose mbla mɛha ɔkpa ánɩ́ Yudafɔ bʋyɔ́ɔ agyʋ́má ɔkpʋ́nʋ́ ɔdakɛ́. Bulu ɔbɛ́ɛ, ayɔ́ɔ agyʋ́má yí abasʋ nkensíé, apʋ ɛkɛ síénɔ́sɩ́ da ɔkpʋ́nʋ́. Mʋ́ sʋ́ Yesu lɛ́tsa ɔha ɩlɔ ɔkpʋ́nʋ́ ɔdakɛ́, bɛlɛ mʋ ɩlá nɩ́. Tsúfɛ́ bʋtobú ɩlɔtsá ánɩ́ igyi agyʋ́má.</para>
  <para style="p">
    <char style="k">Ɔnɔ́klɩ́</char> <char style="tl">Fasting</char> Yudafɔ amándɩ́ɛ́ igyi ánɩ́ bétsiá nkɛ kʋ, bʋméegyí atɔ́ alɩɩ kpɛ́fʋn ɩbrɛ́ kʋ. Ilosuná ɩwɩasɩbá, awɩrɛhɔsú pʋ́ obú pʋhá Bulu.</para>
  <para style="p">
    <char style="k">Ɔŋɛ Laláhɛ</char> <char style="tl">Evil Spirit/Demon</char> Bʋgyi Bulu olúpʋ Satan abɔpʋ, tɛkɩ Bulu-abɔpʋ bʋgyí, támɛ brɛ́á Bulu olúpʋ lɔ́kʋsʋ́ lɩ́ɩ́ Bulusʋ á, bobuo mʋ. Alɩá Ɔbʋnsám gyí á, alɩ́ mʋ abɔpʋ ɛ́ bʋgyi nɩ́. Bʋtɛmlɛ́ ahá, yíntá amʋ́, bʋtetin ahá ɔkpa ánɩ́ bʋmáhɔ Bulu gyi. Bʋtɔbwɛ́ mʋ alɩ, mɛ́nɩ Bulu ɔbɛ́bɩtɩ́ amʋ́ ɩsʋ ogyá ánɩ́ ɩtamaduntɔ.</para>
  <para style="p">
    <char style="k">Ɔŋɛ Wankɩ́hɛ́</char> <char style="tl">Holy Spirit</char> Ogyi Bulu Ɔŋɛ́. Ogyi Bulu fɛ́ Ɔsɩ́ mʋa Obí ámʋ. Bulu lɔ́pʋ mʋ sɩ́sɩ́, otebetsiá ahógyipʋtɔ, wá amʋ́ ɔwʋnlɩ́n. Ɔtɛhá ɔpasua ámʋ tɛdan. Bulu tɔpʋ́ Ɔŋɛ Wankɩ́hɛ́ há ahá ánɩ́ bʋtonú mʋ asʋ́n.</para>
  <para style="p">
    <verse number="17" style="v" />P</para>
  <para style="p">
    <char style="k">Paradiso</char> <char style="tl">Paradise</char> Griiki ɔblɩ́tɔ á, Paradiso igyi ndobíiá ɩbʋ akɩ́lɛ. Brɛ́ ɩkʋ á, bʋtɛtɩ́ mʋ́ Eden ndobíi. Bulu lɔ́pʋ Adam mʋa Hawa yáɩ́ mʋ́tɔ́ ɔyɩ́ asɩtsuábɩ amʋ. Ntam Pɔpwɛ ɔwʋlʋ́ ámʋtɔ á, bɛtɩ Bulu wóyí bɛɛ Paradiso; ígyi ɔtɩnɛ wankláán ánɩ́ Kristo ahógyipʋ bɔ́yɔ amʋ́ lowu ɔma amʋ. (Luk. 23:43; 2 Ko. 12:3; Atɔlɛ. 2:7).</para>
  <para style="p">
    <char style="k">Pentekoste Ɛkɛ</char> <char style="tl">Pentecost</char> Pentekoste asɩ gyí “Aduenu (50).” Ɛkɛá befi Katsʋn Nkɛ gyí asɩ ɔma ɛkɛ aduenusɩ bʋtegyi Pentekoste Nkɛ ánfɩ, igyi Israefɔ ayótɩn nkɛ. Ɔtsra núúsɩ́, igyi “Otimbɔtɔ (May)” bʋtegyi mʋ́. Alɩ ɛkɛ ánfɩ Ɔŋɛ Wankɩ́hɛ́ légyankpá kplɩ́ bá Yesu Kristo ahógyipʋ amʋsʋ Yerusalem nɩ́.</para>
  <para style="p">
    <verse number="18" style="v" />R <verse number="19" style="v" />S</para>
  <para style="p">
    <char style="k">Sadukifɔ</char> <char style="tl">Saducees</char> Yudafɔ igyí ahapʋ́ ɔpasua túkúrííbi kʋá bʋbʋ atɔ́, bʋbʋ túmi ɛ́ igyi. Bʋtɔhɔ Bulu Mbla ámʋsʋ gyí, támɛ bʋtamahɔ Yudafɔ amándɩ́ɛ́ ámʋ́ʋ́ bʋdɛ mʋ́tɔ́ kínkíínkínsʋ́ gyi. Bʋtamahogyi ánɩ́ kʋsʋ́-tsú afúlitɔ ɛ́ ɩbʋ ɩnʋ. Ɩ́nɩ sʋ amʋ́a Farisifɔ ámʋ bʋtɛhɩ́ɛ́ gyi aba nwɛ́ɛn.</para>
  <para style="p">
    <char style="k">Samariafɔ</char> <char style="tl">Samaritans</char> Igyí ɔmá ánɩ́ ɩda Yudea pʋ́ Galilea nsɩnɛ́. Amʋ́a Yudafɔ Bulusúm, amándɩ́ɛ́ pʋ́ ɔmákpa asʋ́n ɩhɩ́ɛ́ igyi ɔtsan há aba. Mʋ́ sʋ bʋmetepí kán.</para>
  <para style="p">
    <char style="k">Sara</char> <char style="tl">Sarah</char> Mʋ kulu gyí Abraham. Ɔlɛdan, bwɛ́ ɔtsɩ-dɛhɛn asa Bulu lɛ́bláa mʋ ɔbɛ́ɛ, mɛ́ha mʋ obiyímbi. Lɛ́lɛ́ brɛ́ ámʋ lɔ́fʋn a, ɔlɔkwɩɩ́ obiyímbi, bɛ́tɩ mʋ Isak. Yɛkɩ <char style="w">Abraham</char>.</para>
  <para style="p">
    <char style="k">Satan</char> <char style="tl">Satan</char> Ɔbʋnsám ɩdá kʋ ɛ́ nɩ́. Yɛkɩ <char style="w">Ɔbʋnsám</char>.</para>
  <para style="p">
    <char style="k">Salomo</char> <char style="tl">Solomon</char> Mʋgyí Israelfɔ owíeá oleyí Bulu ɔtswɛ́kpa kpɔnkpɔntɩ Yerusalem nɩ. Owíe Dawid lɔ́kwɩɩ́ mʋ. Mʋ atonyahɛ́ pʋ́ mʋ nyánsa sʋ mʋ ɩdá lɔyɔ tsútsú.</para>
  <para style="p">
    <char style="k">Sion</char> <char style="tl">Zion</char> Igyi abʋá Yerusalem wúlu ɩdɩn mʋ́sʋ́tɔ́ ɩkʋlɛ. Brɛ́ ɩkʋ bʋtɛtɩ́ Yerusalem wúlu bɛɛ Sion, brɛ́ ɩkʋ ɛ́ bʋtɔpʋ́tɩ́ Bulu wóyí. (Mat. 21:22; Yoh. 12:15; Rom. 9:33; 1 Pe. 2:6; Heb. 12:22; Atɔlɛ. 14:1).</para>
  <para style="p">
    <char style="k">Sodom</char> <char style="tl">Sodom</char> Sodom wúlutɔ Lot mʋa mʋ abusuan betsiá nɩ́. Ɩnʋ bʋmantáa Gomora wúlu. Amʋ́a Gomorafɔ betsiá itsiátɔ́ laláhɛ. Mʋ́ sʋ Bulu lɔ́pʋ ogyá hɩ́ awúlu anyɔ ámʋ. (Mat. 10:15; 11:23-24; Luk. 17:29; Atɔlɛ. 11:8.) Yɛkɩ <char style="w">Lot</char>.</para>
  <para style="p">
    <char style="k">Sumbí Ayɔpʋ́</char> <char style="tl">Apostles</char> Amʋ́gyí ahá dúanyɔ ámʋ́ʋ́ Yesu lɔ́tɔsɩ́ lɛ́ mʋ abúopʋ amʋtɔ, betsiá mʋ wá, oletsiá súná amʋ́ atɔ́, tsíá wá amʋ́ sumbí, betsiá yɔ́ ntɩ́nɛ́ yɛ́da asʋn wankláán ámʋ ɔkan mʋ ɩdátɔ́ ámʋ nɩ. Amʋ́ ansɩ́tɔ́ Yesu lówu, lákʋ́sʋ́ tsú afúlitɔ. Ɔlɛbláa amʋ́ ɔbɛ́ɛ, bʋyɔ́ɔ abʋyɛbláa ahá tɔ́á bawun, abʋda mʋ ɩwɩ asʋn wankláán ámʋ ɔkan.</para>
  <para style="pi">Bɛba bemlí Yesu ahógyipʋ akpapʋ́. Ɔma a, Yesu lɛ́lɛ ɩwɩ ɔwan súná Paulo, ɔlɛbláa mʋ ɛ́ ɔbɛ́ɛ, ɔbwɛ́ɛ mʋ sumbí ɔyɔpʋ́.</para>
  <para style="pi">Akristofɔ bʋtɛtɩ́ Barnaba mʋa mʋ aba akʋ ɛ́ akasɩ́pʋ́, támɛ megyí Yesu lɛ́lɛ amʋ́.</para>
  <para style="p">
    <char style="k">Tati-obu</char> <char style="tl">Tent</char> Yɛkɩ <char style="w">Bulu Ɔtswɛ́kpa Tati-obu</char>.</para>
  <para style="p">
    <verse number="20" style="v" />W</para>
  <para style="p">
    <char style="k">Wáɩn-abí</char> <char style="tl">Grapes/Wine</char> Wáɩn igyi ɩfla ánɩ́ itoswíe abí ɔkpɩtsatɔ. Bʋtɔpʋ́ mʋ́ abí ntsu bwɛ́ ntá. Mʋ́ ntá bʋtɛtɩ́ wáɩn nɩ. Kɩ atɔ taanhɛ́ ánɩ́ ɩbʋ ɩfʋn XXX</para>
  <para style="xxx" status="unknown">page with illustration of grapevine <unmatched marker="xxx*" /> tɔ, Yoh. 15:5.</para>
  <para style="p">
    <verse number="21" style="v" />Y</para>
  <para style="p">
    <char style="k">Yakob</char> <char style="tl">Jacob</char> Isak mʋa Rebeka lɔ́kwɩɩ́ mʋ. Bʋtɛtráa tɩ mʋ Israel. Mʋlɔ́kwɩɩ́ abi dúanyɔá bɔbwɛ Israel abusuan dúanyɔ nɩ́.</para>
  <para style="p">
    <char style="k">Yeremia</char> <char style="tl">Jeremiah</char> Bulu ɔnɔ́sʋ́ ɔtɔɩ́pʋ́ ogyi. Brɛ́á Israelfɔ ɔfan bʋtamapʋ́ obú há Bulu á, Yeremia lɛ́bláa amʋ́ ɔbɛ́ɛ, bʋdámli klʋntɔ. Olegyankpá blɩ́ ntobí tsɔtsɔɔtsɔá ɩbɛ́ba brɛ́á Yesu ɔbɛ́ba, asa Yesu lɛ́ta ba.</para>
  <para style="p">
    <char style="k">Yesaia</char> <char style="tl">Isaiah</char> Bulu ɔnɔ́sʋ́ ɔtɔɩ́pʋ́ ɔkʋá ɔlɔhɔ ɩdá ogyi. Oletsiá ɔsʋlʋ́ʋ ánfɩsʋ ɩbɔ́bwɛ́ fɛ́ nfí lafa-asienɔ́ (700) asa bɔkwɩɩ́ Yesu Kristo. Támɛ Bulu lɔ́tsʋn mʋsʋ tɔ́ɩ́ tsú Yesu Kristo ɩwɩ tswɩ brɛ́ tsɔtsɔɔtsɔtɔ.</para>
  <para style="p">
    <char style="k">Yesu</char> <char style="tl">Jesus</char> Ɩdá ánfɩ asɩ gyí “Nkpa Ɔhɔ́pʋ.” Yesu Kristo gyí Bulu mʋ Bi ánɩ́ olemlí nyankpʋsa, olowu hɔ anɩ nkpa nɩ́.</para>
  <para style="p">
    <char style="k">Yona</char> <char style="tl">Jonah</char> Bulu ɔnɔ́sʋ́ ɔtɔɩ́pʋ́ ogyi. Brɛ́ ɩkʋtɔ á, Bulu lɔ́wa mʋ Niniwe wúluá bʋgyi amʋ́ alupʋ́tɔ́ ɔbɛ́ɛ, ɔyɛ́da mʋ asʋ́n ɔkan, mɛ́nɩ bɛ́damlí ɩklʋntɔ. Támɛ Yona mékleá ɔbɔ́yɔ. Ɔlɔkʋsʋ́ dʋ́ ntsusʋ-yibi pʋ́ ɔkpa ɔyɔ́ wúlu bámbásʋ́. Brɛ́á bɔyɔ́ á, Bulu lɛ́lɛ afú kpɔnkpɔntɩ kʋ fia amʋ́. Ntsusʋ-yibi ámʋtɔ atsiápʋ́ bɛbɩ ánɩ́ Yona sʋ́ Bulu dɛ́ amʋ́ ɩsʋ bɩtɩ́. Mʋ́ sʋ bɛlɛ Yona wá ɔpʋ amʋtɔ, mɛ́nɩ ɩwɩ bólwií amʋ́. Klɛmɛtɩ́ kpɔnkpɔntɩ ɔkʋ lɛ́mɛ mʋ, oletsiá klɛmɛtɩ́ ámʋ iputɔ nkɛnsá. Mʋ́ ɔma a, ɔlɔyɔ yɛ́kplaɩ́ mʋ tswɩ ɔsʋlʋ́ʋ amʋsʋ, Yona lɔ́kʋsʋ́ laa yɔ́ Niniwe yɛ́da Bulu asʋ́n ámʋ ɔkan ɩnʋ.</para>
  <para style="p">
    <char style="k">Yosef</char> <char style="tl">Joseph</char> Bɛtɩ ahá ɔtsan-ɔtsan Yosef Ntam Pɔpwɛ anfɩtɔ:</para>
  <para style="li1">(1) Yosef, ogyi Yakob abí dúanyɔ ámʋ́ʋ́ bʋgyi Israel abusuan dúanyɔ ámʋtɔ ɔkʋlɛ. Mʋ gyama gyí Benyamin.</para>
  <para style="li1">(2) Yosef, ogyi Maria mʋ kulu. Maria anfɩ gyí Yesu Kristo mʋ yin nɩ́.</para>
  <para style="li1">(3) Yesu mʋ yin mʋ bi Yosef.</para>
  <para style="li1">(4) Yakob ɔkʋsʋ mʋ pio Yosef.</para>
  <para style="li1">(5) Arimateayin Yosef, mʋlɔ́hɔ Yesu fúli púlá nɩ́.</para>
  <para style="li1">(6) Yosef ánɩ́ bʋtɛtɩ́ mʋ Barsaba. (Gyu. 1:23).</para>
  <para style="li1">(7) Bʋtɛtráa tɩ Barnaba Yosef. (Gyu. 4:36).</para>
  <para style="p">
    <char style="k">Yosua</char> <char style="tl">Joshua</char> Mose lowu ɔma a, Yosua lɛ́kpa Israefɔ yáa Kanaan ɔsʋlʋ́ʋá Bulu lɛ́blɩ́ yáɩ ɔbɛ́ɛ, mɔ́pʋhá amʋ́sʋ́. Bɔkɔ ahá ámʋ́ʋ́ bʋtsie ɩnʋ ámʋ, begyi amʋ́sʋ́. Mʋléye ɔsʋlʋ́ʋ amʋtɔ há Israel abusuan ámʋ fɛ́ɛ́, ilesi Lewi abusuan ánɩ́ igyi igyí ahapʋ́ abusuan. Yosua lɔ́bwɛ ɔkpapʋ́ kpɔnkpɔntɩ ɔkʋ. Ɔlɛkaɩ́n mʋ ahá ɔbɛ́ɛ, “Bʋpʋ́ʋ amʋ́ klʋn fɛ́ɛ́ sum Bulu.” Mʋlɛ́blɩ́ ɔbɛ́ɛ, “Mɩ́a mɩ́ wóyí fɛ́ɛ́ mʋ́ abósum Bulu” nɩ́. (Gyu. 7:45; Heb. 4:8).</para>
  <para style="p">
    <char style="k">Yudafɔ</char> <char style="tl">Jews</char> Amʋ́ bʋtɛtɩ́ Israelfɔ nɩ́. Yuda gyí ɔhandɛ Israel abí dúanyɔ ámʋtɔ. Yuda abusuantɔ Yesu lɛ́lɩn.</para>
  <para style="p">
    <char style="k">Yudafɔ Ofíakpa</char> <char style="tl">Synagogue</char> Yɛkɩ <char style="w">Ofíakpa</char>.</para>
</usx>