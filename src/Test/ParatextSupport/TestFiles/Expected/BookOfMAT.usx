<usx version="2.0">
<book code="MRK" style="id">MRK</book>
<para style="mt">മറ്ക്കോസ് എള്‌തിന നല്ല സേതി</para>
<para style="is">ഈ ബുക്ക്ണ ഫറ്റി സ്‌ന്ന ഒര് സേതി</para>
<para style="ip">&lt;&lt;സാമിമഗെ് ഏസു ക്‌റ്‌സ്‌ത്ണ ഫറ്റി സൊല്ലുറ നല്ല സേതിത്തെ ഇത്&gt;&gt; എന്ത് സൊല്ലി എള്‌തിയ ഫ്‌ട്‌ത്താത്‍ത്തെ മറ്ക്കോസ് എള്‌തിന ഈ നല്ല സേതി. എല്ലാത്ണാമ് അദിഗാരത്തോട സെയ്‌ര മന്‌സനായി ആക്കു ഈ ബുക്കിലി ഏസുണ സൊല്ലുറാത്. ഏസു സൊന്നെ് ബുദ്ദിനായത്തിമ്, ആള്‌ഗാക്ക് തട്ടിര്‌ക്ക കെട്ട ജാതിഗണ ഒയ്ഫ്‌സ്‌റാത്‍ലീമ്, ആള്‌ഗാള്‌ത് തെറ്റ്കുറ്റാണ മന്നിക്കാത്‍ലിമ് തന്ന് ഈ അദിഗാര നമാക്ക് കാണ്യ മുട്യു. ആള്‌ഗ സെയ്‌ത എല്ല തെറ്റ്കുറ്റഗാക്ക് കെടേക്ക ദണ്ടണേലിര്‌ന്ത് അവാര്‌ണ കാഫാത്ത്യ ഏസു തന്ന് ഉജ്റ്ണ കൊട്ക്ക്യ മന്‌സനായി ഫ്റാന്തെ് എന്ത്ത്തെ ഏസു തനാണ ഫറ്റി ഈ നല്ല സേതിലി സൊല്ലി ഇര്‌ക്കാത്.</para>
<para style="ip">ഏസു ഫട്‌സിന കാര്യഗണ ബ്ട ഏസു സെയ്‌ത ഇര്‌ന്ത കാര്യഗാള്‌ക്ക്ത്തെ മറ്ക്കോസ് ബെലെ കൊട്ത്തിറ്ക്കെ്. ഓഗന്നെ് സെയ്‌ത കാര്യഗ, ഏസു തണ്ണിലി മുള്‌ഗ്റാത്, ഏസു സോദണെ ഫട്റാത്, ഏസു നോയിക്കാറാര്‌ണ സൌവ്വി ആക്ക്റാത്‍മ് ആള്‌ഗാണ ഫട്സ്‍റാത്‍മ് ഇത്ഗണെല്ല മറ്ക്കോസ് എള്‌തി ബെത്ത്‌ര്‌ക്കെ്. ഏസു ഫിന്ന്മേലെ നടാന്തവാര് നാള്‌ക്ക്മ് ഏസു ആരെന്ത് നല്ലമായി തെര്‌ന്ത് കൊണ്ട്‌റ്‌ന്താര്. ആന അതേഫാസെ തന്ന് ഫോട്ടിക്കാറാര്‌ത് ഫോട്ടി ഫെര്‌ഗാമ് സെയ്‌ത്‌ത്. കടേസി, ഈ ബുക്കിലി ഏസുത് സെരിയാന കൊടിമേമ്, തനാണ കുര്‌സ്‌ക്ക് സേത്തി ആണി അടിത്ത് കൊല്ലുറാത്‍ണാമ്, താന് സത്തവാര് ഫട്ട്‌ലിര്‌ന്ത് ഉജ്റ് ഇ്ളാഗ്റാത്‌ണ ഫറ്റിമ് മറ്ക്കോസ് എള്‌തിയിറ്ക്കെ്.</para>
<para style="iot">ഈ ബുക്കിലി അടാങ്കിനാത്</para>
<para style="io1">നല്ല സേതി സൊല്ല്യ ഫ്‌ടിക്കാത്
<para style="ior">1:1-13</para></para>
<para style="io1">ഏസു ഗലീലെ നാട്‍ലി സെയ്‌ര കാര്യഗ
<para style="ior">1:14-9:50</para></para>
<para style="io1">ഏസു ഗലീലെ നാട്‌ലിര്‌ന്ത് എര്‌സലേമ് ഫട്ടണാക്ക് ഫോരാത്
<para style="ior">10:1-52</para></para>
<para style="io1">ഏസു സാറെ് കടേസി ബാര
<para style="ior">16:1-8</para></para>
<para style="io1">ഉജ്റെന്ത തമ്പ്‌റെ് ബെളിപ്പടാമ് സെയ്‌രെ്, ഫ്റ മേലോഗാക്ക് ഫോരെ്
<para style="ior">16:19-20</para></para>
<chapter number="1" style="c" />
<para style="s">ഏസു ബര സേതി</para>
<para style="p"><verse number="1" style="v" />സാമിമഗെ്<note caller="+" style="f">+</note>
<para style="fk">സാമിമഗെ്<char style="ft" closed="false">മുത എള്‌തി ബെത്ത് ഇര്‌ന്താത്ണ നോടി എള്‌തിന ഫഗ്തി കായ്‌താത്തി &lt;സാമിമഗെ്&gt; എന്ത് ഇല്ലെ.</char></para>ഏസു ക്‌റ്‌സ്‌ത്ണഫറ്റി സൊല്ലുറ നല്ല സേതിത്തെ ഇത്.</para><verse number="2" style="v" />സാമി സൊന്നാത്ണ സാമി ദാസ്<note caller="+" style="f">+
<para style="fk">സാമി ദാസ്<char style="ft" closed="false">സാമിക്ക് സൊല്ല്യ ഇര്‌ക്ക കാര്യഗണ ആള്‌ഗാക്ക് സൊല്ലുറ ആള്‌ത്തെ സാമി ദാസ്. ഇയാള്‌ണ സാമിത്തെ തെര്‌ന്തെട്‌ത്ത് ഇര്‌ക്കാത്. ഫോന കാലാത്തി നടാന്തത്ണ ഫറ്റിമ് ഇപ്പ് നടാക്കാത്ണ ഫറ്റിമ് ഇനി നടാക്ക്യ ഫോരാത്ണ ഫറ്റിമ് ആള്‌ഗാക്കെ സൊല്ലുറ ആള്‌ത്തെ ഇയാള്.</char></para>എസയ്യ എള്‌തി ബെത്ത ഫാസെ ഇത് നടാക്ക്യ ഫ്‌ടിത്ത്ത്:</note>
<para style="q1">&lt;&lt;തമ്പ്റാന്‌ക്ക് മുത അയാള്‌ക്ക് ബയി ഒര്‌ക്ക്യ എന്ന് സേതിക്കാറന ബ്ട്‍വെ്.&gt;&gt;</para><verse number="3" style="v" />വെട്ടെക്കാടിലി ഒര്‌ത്തെ് ഒളേത്ത് സൊല്ലുറെ്:
<para style="q1">&lt;&lt;തമ്പ്റെ് ബര്‌യ ബയി ഒര്‌ക്കിരി, അയാള്‌ക്ക് ഫാതെ സെരിയാക്കിരി.&gt;&gt;</para><verse number="4" style="v" />അച്ചെ ഓഗന്നെ്<note caller="+" style="f">+
<para style="fk">ഓഗന്നെ്<char style="ft" closed="false">മുത എള്‌തി ബെത്ത് ഇര്‌ന്താത്ണ നോടി എള്‌തിന ഫഗ്തി കായ്‌താത്തി &lt;തണ്ണിലി മുള്‌ഗ്സ്റ ഓഗന്നെ്&gt; എന്ത് ഇര്‌ക്ക്‌ത്.</char></para>വെട്ടെക്കാട്ക്ക് ബന്ത് ആള്‌ഗാണ തണ്ണിക്കെ മുള്‌ഗ്സ്റെ്.<note caller="+" style="f">+
<para style="fk">മുള്‌ഗ്‌സ്‌റാത്<char style="ft" closed="false">ഒര്‌ത്തെ് സെയ്‌ത തെറ്റ് കുറ്റഗാക്ക് മന്നിപ്പ് കെടേക്ക്യ അത്ഗണെല്ല തുറാന്ത് സൊല്ലി തള്ളി എക്ക്ടൊ. ഇച്ചെ സുത്താഫ് കെടേത്ത ആള്‌ണ തണ്ണിലി മുള്‌ഗ്‌സ്‌ടൊ. അത്ക്ക്ത്തെ ഓഗന്നെ് ആള്‌ഗാണ തണ്ണിലി മുള്‌ഗ്സിനാത്.</char></para>&lt;&lt;തെറ്റുകുറ്റാത്തി ഇര്‌ന്ത് ഫിൻമെട്ടിനെരെന്ത് തെര്‌രദാന തണ്ണിക്ക് മുള്‌ഗ്ടൊ, അപ്പ് നിമ്മ് തെറ്റ്കുറ്റഗണ സാമി ഫൊറ്ക്കു&gt;&gt; എന്ത് ഓഗന്നെ് ഒളേത്ത് സൊന്നെ്.</note></note><verse number="5" style="v" />അയാള് സൊല്ലുറ നായ കേ്ക്ക്യ എഗൂദക്കാറാര്‌മ് എര്‌സലേമ്ക്കാറാര്‌മ് അടിയോട ബന്ത് എത്തിനാര്. അച്ചെ അവാര് തമ്മ് ഫാവണ തുറാന്ത് സൊന്നാര്, അക്കുളെ ഓഗന്നെ് അവാര്‌ണ ഓറ്‌ദ്ദ ബാനിക്കെ മുള്‌ഗ്‌സിനെ്.
<para style="p"><verse number="6" style="v" />ഓഗന്നാന്ത് ബേസ ഒട്ടഗതുപ്പ്ടിലി ഉണ്ടാക്കിനാത്‍മ് ഇട്പ്പ്ക്കൊരു തോല് കച്ചേമ് കെട്ടിര്‌ന്തെ്. അയാള് തിന്ത്‌റ്‌ന്താത് തേന്‌മ് മുട്ടിരി.<verse number="7" style="v" />ഓഗന്നെ് ഇച്ചെ സൊന്നെ്: &lt;&lt;എനാക്ക് മുന്തിനവ ഒര്‌ത്തെ് എന്ന് ഫിന്ന്‌ക്ക് ബരെ്, അവാന്‌ത് സെര്‌ഫ് കണ്ണിന അണ്ണ്യാഗൂടി എനാക്ക് തഗ്‌തിയില്ലെ.<verse number="8" style="v" />ആന എനാക്ക് നിമാണ തണ്ണിക്കെ മുള്‌ഗിസ്യാത്തെ മുട്യു, അയാള് നിമാക്ക് സാമിത് സുത്ത നിഗാല്‌ണ തര്‌വെ്.&gt;&gt;</para>
<para style="s">ഏസു സോദണെഫട്റെ്</para>
<para style="p"><verse number="9" style="v" />അയി ഗളിയേലി ഗലീലെ നാട് നസ്‌റാത്ത് ഊരിലിര്‌ന്ത് ഏസു ബന്തെ്. അവെ് ഓറ്‌ദ്ദ ബാനിലി ഓഗന്നെ് കയിലി മുള്‌ഗിനെ്.<verse number="10" style="v" />ഏസു തണ്ണിലിന്ത് എ്ന്താത്‍മ് ബാനണ തുറാന്ത് ഫ്റാവ് ഉരുവാത്തി സാമിത് സുത്ത നിഗാല് തനാക്കേറ്‍റാണ കണ്ടെ്.<verse number="11" style="v" />അക്കുളെ മേലോഗാത്തി ഇര്‌ന്ത് ഒര് ജദ്ദ ബന്ത്ത് &lt;&lt;നീ എന്ന് മഗെ്, നീത്തെ എനാക്ക് ജീവെ്, നിന്ന്നാലെ എന്ന് മനേസ് തെളിന്ത്ത്.&gt;&gt;<figure style="fig" desc="The dove desending on Jesus" file="CN01656b.TIF" size="col" loc="After verse 11" copy="(c) David C Cook" ref="After verse 11">ഫ്‌റാവ്‌ത് ഉരുവാത്തി സാമിത് സുത്ത നിഗാല് ഏസുക്കെ ഇറാങ്ക്‌ത് </figure></para>
<para style="p"><verse number="12" style="v" />അത്കളിന്ത് വെട്ടെക്കാട്ക്ക് സാമി നിഗാല് ഏസുണ ഫോയ നത്തിത്ത്.<verse number="13" style="v" />നാപ്പത് നാള് അതിലി സോലെ ബേ്ണ്ടോടെ ഇര്‌ക്കാട്ടി സെയ്‌ത്ത്യ ബന്ത് ഏസുണ സോദണെ സെയ്‌തെ്. സാമി ദൂതല ബന്ത് അയാള്‌ണ ഓരാടിനാര്.</para>
<para style="s">ഏസു മുക്ക്‍വലണ ഒളേക്കെ്</para>
<para style="p"><verse number="14" style="v" />ഓഗന്നാന ഫ്‌ടിത്ത് ജെയില്‌ക്ക് അടേത്താര്. അത്കളിന്ത് ഏസു സാമി ആള്‌റ കാലണ ഫറ്റി സൊല്ലുറ നല്ല സേതിന ഗലീലെ ഊര്‌ക്ക്റാഗ ഫോയി സൊല്ല്യ ഫ്‌ടിത്തെ്.<verse number="15" style="v" />&lt;&lt;സാമി ആള്‌റ കാല നിമ്മ്ത് കാല്‌ക്കെ എത്തി ഇര്‌ക്ക്‌ത്, ഇത്‌ത്തെ അത്ക്ക് തഗ്‍ന്ത ഗളിയെ, അത്‌നാലെ ഈ നല്ല സേതിന നമ്പി മനേസ് മാറിരി.&gt;&gt;</para>
<para style="p"><verse number="16" style="v" />ഏസു ഗലീലെ കടാലോര മേലെ ഫോഗാട്ടി മുക്ക്‍വാര് ആന സീമോന്‌മ് അവാന്ത് തമ്പി അന്ത്രാസ്‌മ് ബലെ ബീസ്‌റാണ കണ്ടെ്.<verse number="17" style="v" />ഏസു തന്നൊപ്പ അവാര്‌ണ ബര്‌യ സൊന്നെ്: &lt;&lt;നാന് നിമാണ മീന് ഫ്‌ടിക്കാതി ഇര്‌ന്ത് മന്‌സാര്‌ണ ഫ്‌ടിക്കവാര് ആക്കുവെ്.&gt;&gt;<verse number="18" style="v" />തമ്പി റണ്ട് അത്ണ കേ്ട്ടാത്‍മ് ബലേന തള്ളി എക്കി അയാള്‌തൊപ്പ ഫോനാര്.</para>
<para style="p"><verse number="19" style="v" />ലേസ അക്കോസ ഫോനാത്‌മ് തോണിലി ഇര്‌ന്ത് സെബദി മഗനാര് ആക്കോബ്മ് ഓഗന്നാമ് ബലെ ഫിരിബ്ട്സ്റാണ ഏസു കണ്ടെ്.<verse number="20" style="v" />അവാര്‌ണ ഏസു ഒളേത്തെ്: &lt;&lt;ബായി എന്നൊപ്പ.&gt;&gt; അവാര് തമ്മ് അപ്പേ്ന തോണിലി ബേലെക്കാറാരോടൊപ്പ ബ്ട്ട് ഏസു ഫിന്ന്‌ക്ക് ഫോനാര്.</para>
<para style="s">കെട്ട ജാതി നമ്പിനവാന ഏസു സൌവ്വിയാക്ക്‌റെ്</para>
<para style="p"><verse number="21" style="v" />ഏസുമ് കൂട്ടാളിഗ കബറ്‌ണഗൂമ് ഫട്ടണാക്ക് എത്തിനാര്. സബത്ത് നാള്<note caller="+" style="f">+</note>
<para style="fk">സബത്ത് നാള്<char style="ft" closed="false">എഗൂദാര് സാമിന കുമ്മ്ട്റ നാള്. ബാരാത്തില്യ ഏ്ള് നാള്‌ല്യ കടേസി നാള്‌ത്തെ ഇത്.</char></para>എഗൂദഫള്ളിക്ക് ഫോയി ഏസു അവാര്‌ക്ക് ബേദ സൊല്ലി കൊട്ത്തെ്.</para><verse number="22" style="v" />അവാര് ഏസു സൊന്നാത്ണ കേ്ട്ട് ബായി ഫൊളിത്തെക്കിനാര്. എന്ത്ക്കെന്ത എഗൂദ ബേദ ബാത്ത്യലാണ ഫാസെ അല്ല അയാള് അദിഗാരത്തിയാക്കു സൊന്നാത്.
<para style="p"><verse number="23" style="v" />കെട്ട ജാതി നമ്പിന ഒര്‌ത്തെ് ഫള്ളിലി ഇര്‌ന്ത് ഏസുക്കെ അഗാറി സൊന്നെ്:<verse number="24" style="v" />&lt;&lt;നസ്‌റാത്ത് ഊരില്യ ഏസുവെ എമ്മോടെ നിനാക്ക് എന്ത കാര്യ? നീ എമാണ ഇല്ലാതാക്ക്യ ബന്തേഗ? നീ സാമി സൊല്ലി ബ്ട്ട നല്ലവത്തെ് എന്ത് എനാക്ക് തെര്രു.&gt;&gt;</para>
<para style="p"><verse number="25" style="v" />&lt;&lt;നീ മ്ണ്ടാതെ, അവാന ബ്ട്ട് ബെള്‌യെ ഫോ&gt;&gt; എന്ത് അയി ജാതിന ഏസു സൊന്നെ്.</para>
<para style="p"><verse number="26" style="v" />ബെല്ല്യ ജദ്ദാത്തി അഗാറി ഗൊലേത്ത്കൊണ്ട് അത് അവാന ബ്ട്ട് ഫോറ്റു.<verse number="27" style="v" />ഇത്ണ കണ്ട് ആള്‌ഗ അതിസ്യഫട്ടാര്. &lt;&lt;അവ്വൊ, ഇതെന്തതിസ്യ? ആര്‌മ് സൊല്ലാത്ത ഒര് സൊല്ല് ഇയാള് സൊല്ലുറെ്. അയി ജാതി ഗൂടി ഇയാള്‌ത് ഫേസ് കേ്ക്ക്ത്&gt;&gt; അവാര് തമ്മ തമ്മ സൊന്നാര്.</para>
<para style="p"><verse number="28" style="v" />അച്ചെ അയാള്‌ത് സേതി ഗലീലെ നാട് മുച്ചുട ഫരാന്ത്ത്.</para>
<para style="s">നോയിക്കാറാര്‌ണ ഏസു നല്ലതാക്ക്‌റെ്</para>
<para style="p"><verse number="29" style="v" />ഏസു ആക്കോബ്മ് ഓഗന്നാമ് സേന്ത് എഗൂദാര് ഫള്ളി ബ്ട്ട് സീമോന് അന്ത്രാസ്‌ത് കൂരെക്കെ എത്തിനാര്.<verse number="30" style="v" />ഫനി ക്‌ടാന്ത് ഇര്‌ന്ത സീമോന്‌ത് മാമിന അതിലി ഇര്‌ന്തവാര് ഏസുക്കെ സൊന്നാര്.<verse number="31" style="v" />ഏസു നോയിക്കാറ്സിക്കെ ഫോയി അവാള്‌ത് കയി ഫ്‌ടിത്ത് ഏ്ത്തി കുക്കാസിനെ്. അപ്പ്താനെ നോയി ബ്ട്ട് ഫോറ്റു. അത് കളിന്ത് അവ അവാര്‌ക്ക് സാഫാട് സെയ്‌ത് കൊട്ത്ത.</para>
<para style="p"><verse number="32" style="v" />അയി നാള് അന്തിയോടെ കണ്ണികണ്ട നോയിക്കാറാര്‌ണാമ് കെട്ട ജാതി തട്ടിര്‌ക്കവാര്‌നാമ് ഏസു ഫട്ട്ക്ക് കൂട്ടി ബന്താര്.<verse number="33" style="v" />അയി ഫട്ടണാത്തി ഇര്‌ക്ക ആള്‌ഗ ഫക്കന സീമോന്‌ത് കൂരെ മുന്ത്ക്ക് തുമ്പികൊടുത്താര്.<verse number="34" style="v" />ഫല ജാതി നോയുള്ള എത്തിന്യൊ ആള്‌ഗാണാമ് ഏസു തെള്‌സിനെ്. കെട്ട ജാതി നമ്പി ഇര്‌ന്തവാര്‌ണ സൌവ്വിയാക്കിനെ്. ഏസു കെട്ട ജാതിഗണ ഫേസ്യ ബ്ടാലെ. എന്ത്ക്കെന്ത അയി ജാതിഗാക്ക് താനാരെന്ത് തെര്‌ന്ത് ഇര്‌ന്ത്ത്.</para>
<para style="s">ഗലീലെ ഊര്‌ക്ക്റാഗ സാമിന സൊല്ലുറെ്</para>
<para style="p"><verse number="35" style="v" />ഏസു മറ്നാള് ബെട്യകാല ജാമാത്തി എ്ന്ത് ഒണ്ടിഫാസെടേക്ക് ഫോയി ഫരേസി ഇര്‌ന്തെ്.<verse number="36" style="v" />സീമോന്‌മ് കൂട്ടാര് ഏസുണ ഫരാന്ത് ഫോനാര്.<verse number="37" style="v" />അവാര് അയാള്‌ണ കണ്ട് &lt;&lt;നിനാണ ആള്‌ഗ ഫരാക്കാര്&gt;&gt; എന്ത് സൊന്നാര്.</para>
<para style="p"><verse number="38" style="v" />അവാര്‌ക്കെ ഏസു സൊന്നെ്: &lt;&lt;നമ്മ ബേറെ എടെഗാക്ക് ഫോയി നല്ല സേതിന സൊല്ലുടൊ. അത്ക്ക്ത്തെ നാന് ബന്ത്റ്ക്കാത്.&gt;&gt;</para>
<para style="p"><verse number="39" style="v" />അച്ചെ ഏസു ഗലീലെ നാട്ക്ക്റാഗ സുറ്റി നടാന്തെ്. എഗൂദാര് ഫള്ളിക്ക്റാഗ നല്ല നായഗ സൊല്ലി കൊണ്ട്‌മ് ആള്‌ഗാക്ക് തട്ടിര്‌ക്ക കെട്ട ജാതിന തുറത്താമ് സെയ്‌തെ്.</para>
<para style="s">ഏസു ഒര് മാട്ടണെ നോയിക്കാറാന നല്ലതാക്ക്‌റെ്</para>
<para style="p"><verse number="40" style="v" />ഒര് മാട്ടണെ<note caller="+" style="f">+</note>
<para style="fk">മാട്ടണെ<char style="ft" closed="false">ആരാത്ത് ബ്ട്റ നോയി അല്ല, സരികലാത്തി തന്നാറ ബര നോയിത്തെ ഇത്. എഗൂദാര് ഈ നോയിന സാമി തര ദണ്ടണെ എന്ത് നെനേത്ത് ഇര്‌ന്താര്. അവാര് ഈ നോയിക്കാറാര്‌ണ സുത്താഫ് കെട്ടവാരെന്ത് സൊല്ലി ഊര്‌ക്കെ മെട്ട്സാതെ ഇര്‌ന്താര്.</char></para>നോയിക്കാറെ് ഏസു കാല്‌ക്ക് ബ്‌ന്ത് അഗ്ത് സൊന്നെ്: &lt;&lt;നീ നെനേത്ത എനാണ തെളിസ്യ മുട്യു.&gt;&gt;</para>
<para style="p"><verse number="41" style="v" />അക്കുളെ ഏസുക്ക് ബേ്റ് ബെന്ത് അവാന അണ്ണിനെ്. &lt;&lt;നിന്ന് നോയിന തീക്ക്യ എനാക്ക് മുട്യു, ഇതാ നല്ലാത് ആ.&gt;&gt;<verse number="42" style="v" />അപ്പ്താനെ നോയി ഫോറ്റു, അയാള് സൌവ്വിയാനെ്.<verse number="43" style="v" />ഏസു കണ്ടിഫായി അയാള്‌ക്കെ സൊന്നെ്: &lt;&lt;ഈങ്ക് നോട്, ഇത്ണ ആര്‌ക്ക്‌മ് സൊല്ല ബേട.<verse number="44" style="v" />ആന നീ ഫോയി നിനാണ എഗൂദ ഫള്ളി ഫൂസാരിക്കെ കാട്ട്. നോയി ബ്ട്ട് ഫോനാക്ക് ആള്‌ഗാക്ക് തെര്യ മോസെ സൊന്ന സട്ട ഫാസെ സാമിക്ക് കാണിക്കെ കൊട്.&gt;&gt;</para>
<para style="p"><verse number="45" style="v" />അയാള് അപ്പ്താനെ ഫോയി കാണ്‌റ എല്ലാവര്‌ക്കെ ഇത്ണ സൊന്നെ്. അത്‌നാലെ ഏസുക്ക് ഫട്ടണാക്ക് കടാക്ക്യ മുട്യാദാറ്റ്. അച്ചെ ഏസു ആര്‌മ് ഇല്ലാത്ത എടേക്കെ ഫോയി ഇര്‌ന്തെ്. എന്ത്ട്ട്മ് ആള്‌ഗ മുക്ക്മൂലേല് ഇര്‌ന്ത് ഏസു ഫട്ട്ക്ക് ബന്ത്കൊണ്ട് ഇര്‌ന്താര്.</para>
<chapter number="2" style="c" />
<para style="s">സപ്പെ നോയിക്കാറാന നല്ലതാക്ക്‌റെ്</para>
<para style="p"><verse number="1" style="v" />ലേസ നാള് കളിന്ത് ഏസു കബറ്‌ണഗൂമ്‌ക്ക് തില്‌മ്പി ബന്തെ്. ഏസു ഒര് കൂരേലി ഇര്‌ക്കാത്ണ ആള്‌ഗാക്ക് തെര്‌ന്താത്. അയി കൂരെ ബയിബാസാത്തി കാല് ബെക്ക്യ എടെ ഇല്ലാതെ ആള്‌ഗ തുമ്പി കൊട്ത്താര്.<verse number="2" style="v" />ബന്ത ജനാക്കെ ഏസു ബുദ്ദി നായഗണ സൊന്നെ്.<verse number="3" style="v" />അക്കുളെ നാലാള് ഒര് സപ്പെ നോയിക്കാറാന ഏസു ഫട്ട്ക്ക് കെട്ടി എട്ത്ത് ബന്താര്.<verse number="4" style="v" />ആള് തിരാക്ക്നാലെ സപ്പെ നോയിക്കാറാന ഏസു ഫട്ട്ക്ക് എട്ത്ത് ഫോയ അവാര്‌ക്ക് മുട്യാലെ. അത്ക്ക് അവാര് ഏസു ഇര്‌ന്തനേരെ മ്‌ഗാള്‌ണ ഓട്ടെമാടി നോയിക്കാറാന ക്‌ടാക്ക സീലോട ഇറാക്കിനാര്.<verse number="5" style="v" />ഏസു അവാര്‌ത് നമ്പിക്കെന കണ്ട് സപ്പെ നോയിക്കാറാന: &lt;&lt;മഗനെ അയ്യ, നിന്ന്ത് തെറ്റ് കുറ്റണ നാന് ഫൊറ്ത്തെ&gt;&gt; എന്ത് സൊന്നെ്.</para>
<para style="p"><verse number="6" style="v" />അയി കൂട്ടാത്തിലി ഇര്‌ന്ത ബേദ ബാത്ത്യല ഏസു സൊല്ലുറാത്ണ കേ്ട്ട്:<verse number="7" style="v" />&lt;&lt;എന്ത ഇയാള് ഇച്ചെല്ല സൊല്ലുറെ്? ഇയാള് സാമിന കുറ്റ സൊല്ലുറെ്. സാമി ഒര്‌ത്താന്‌ക്ക് അല്ലാദെ തെറ്റ്കുറ്റാണ ഫൊറ്‌ക്ക്യ മുട്യ.&gt;&gt;</para>
<para style="p"><verse number="8" style="v" />ഇച്ചെ അവാര് മനേസിലി നെനേത്ത് ഇര്‌ന്താത്ണ ഏസുക്ക് തെര്‌ന്താത്. അത്ക്ക് ഏസു &lt;&lt;നിമ്മ ഇച്ചെല്ല നെനേക്കാത് എന്ത്ക്ക്?<verse number="9" style="v" />സപ്പെ നോയികാറാന്ത് ഫാവണ മന്നിത്തെ എന്ത് സൊല്ലുറാത, ഇല്ലെ നീ ക്‌ടാക്ക സീലേന എട്ത്ത് ഫോ എന്ത് സൊല്ലുറാത ഏത് എള്‌ഫ?<verse number="10" style="v" />ആന ബൂമിലി മന്‌സനായി ഫ്‌റാന്ത എനാക്ക് ഫാവണ ഫൊറ്‌ക്ക്യ മുട്യുമ ഇല്ലേഗ എന്ത് നാന് കാട്ടിതരെ.&gt;&gt;<verse number="11" style="v" />അയാള്‌ണ ഏസു &lt;&lt;നാന് നിനാണ സൊല്ലുറെ, നീ എ്ന്ത് നിന്ത് ബിര്‌സ്‌റ സീലേന എട്ത്ത് നിന്ന് കൂരേക്ക് ഫോ.&gt;&gt;</para>
<para style="p"><verse number="12" style="v" />അയി സപ്പെ നോയിക്കാറെ് എല്ലാവര്‌ത് മുന്ത്ക്ക് ബിര്‌സ്‌റ സീലേന സിവാല്‌ക്ക് ഏ്റ്സി ഫോനെ്. അത്ണ കണ്ട ആള്‌ഗ അതിസ്യഫട്ടാര്: &lt;&lt;ഇത്ക്ക് മുന്ത്ക്ക് ഇച്ചെ ഒന്ത്മെ കാണാഗെയില്ലെ; ഈ സാമി നല്ലവെ്&gt;&gt; എന്ത് സൊന്നാര്.</para>
<para style="s">ന്‌ഗ്‌തി ഫിരിക്കാറെ് ലേവിന ഒളേക്കെ്</para>
<para style="p"><verse number="13" style="v" />ഫിന്നേമ് ഏസു ഗലീലെ കടലോരാക്കെ ഫോഗാട്ടി തന്ന് ഫട്ട്ക്ക് മൊത്തന ആള്‌ഗ ബന്ത് തുമ്പിനാര്. ഏസു അവാര്‌ക്കെ നല്ല നായ സൊന്നെ്.<verse number="14" style="v" />അതിലിര്‌ന്ത് ലേസ അക്കോസ ഫോഗാട്ടി, ന്‌ഗ്‌തി ഫിരിക്കാറെ്<note caller="+" style="f">+</note>
<para style="fk">ന്‌ഗ്‌തി ഫിരിക്കാറെ്<char style="ft" closed="false">റോമ നാട് റാജാവ് തന്ന് സീമെല്യ എടേഗാളിലി ഇര്‌ന്ത് ന്‌ഗ്‌തി ഫിര്‌ക്ക്യ ആള്‌ഗാണ ബെത്ത്‌ര്‌ന്തെ്. ഇവാര് ആള്‌ഗാണ അടിത്ത് മെറ്ട്ടി ന്‌ഗ്‌തി ബാങ്കി ഇര്‌ന്താത്‌നാലെ എഗൂദാര്‌ക്ക് അവാര്‌ണ കണ്ണ്ക്ക് ഫ്‌ടിക്കാതില്ലെ.</char></para>അല്‌ഫാത് മഗെ് ലേവി തന്ന് ബേലെ ഫട്ട്‌ലി ഇര്‌ക്കാത്ണ കണ്ടെ്. അവാന ഏസു ഒളേത്തെ്: &lt;&lt;എന്നൊപ്പ ബാ.&gt;&gt; അയാള് എ്ന്ത് ഏസൊപ്പ ഫോനെ്.</para>
<para style="p"><verse number="15" style="v" />അയ്യന്തിനാള് ലേവിത് കൂരേലി ഏസു തിന്ന്യ കുക്കാന്തെ്; ഏസുതൊപ്പ ഫോനവാരിലി അതിഗാമ് ന്‌ഗ്‌തി ഫിരിക്കവാര്‌മ് കേട്കെട്ട് നടാക്കവാര്‌മ്‌ത്തെ ഇര്‌ന്താത്. ഇച്ച്ളവാര്‌ത്തെ അതിഗാമ് ഏസുമ് കൂട്ടാളിഗാദൊപ്പ തിന്ന്യ ഇര്‌ന്താത്.<verse number="16" style="v" />ഏസു അവാരൊപ്പ ഇര്‌ന്ത് തിങ്കാത്ണ എഗൂദ സട്ട ഫട്സ്റ ഫരിസല കണ്ടാര്. അവാര് ഏസുത് കൂട്ടാളിഗാണ കേ്ട്ടാര്: &lt;&lt;നിമ്മ് ഗുരു ന്‌ഗ്‌തി ഫിരിക്കവാരോടേമ് കെട്ടവരോടേമ് സാഫാട് തിങ്കാത് എന്ത്ക്ക്?&gt;&gt;</para>
<para style="p"><verse number="17" style="v" />ഏസു അത്ണ കേ്ട്ടാത്‍മ് അവാര്‌ക്കെ സൊന്നെ്: &lt;&lt;നോയിക്കാറാര്‌ക്ക്‌ത്തെ ബയിദ്യന ബോടു, അല്ലാത്തവാന്‌ക്ക് എന്ത്ക്ക്? നാന് ബന്താത് ഫാവിഗണ ഒളേക്ക്യാത്തെ, നല്ലവാര്‌ണ അല്ല.&gt;&gt;</para>
<para style="s">ഓഗന്നെ് കൂട്ടാളിഗ ബിര്‌താണ ഫറ്റി കേ്ക്കാര്</para>
<para style="p"><verse number="18" style="v" />ഫരിസലാമ് ഓഗന്നെ് കൂട്ടാളിഗാമ് ഒര് ജമ്പ് ബിര്‌ത ഇര്‌ന്താര്. അക്കുളെ ലേസ ആള്‌ഗ ബന്ത് ഏസുണ കേ്ട്ടാര്: &lt;&lt;ഓഗന്നാന്ത്മ് ഫരിസാര്‌ത്‌മ് കൂട്ടാളിഗ ബിര്‌ത എട്ക്കാര്, നിന്ന് കൂട്ടാളിഗ എന്ത്ക്ക് ബിര്‌ത എട്ക്കാതില്ലെ?&gt;&gt;</para>
<para style="p"><verse number="19" style="v" />ഏസു അവാര്‌ക്കെ: &lt;&lt;കല്ല്യാണ കൂരേലി മാഫ്ളെ ഇര്‌ക്കാട്ടി കല്ല്യാണാക്ക് ബന്തവാര് ബിര്‌ത ഇര്‌ക്കുവാര?<verse number="20" style="v" />ആന മാഫ്ളെ അവാര്‌ണ തള്ളി ഫോര ഒര് ഗളിയെ ബരു, അക്കുളെ അവാര് ബിര്‌ത ഇര്‌ക്കുവാര്.</para>
<para style="p"><verse number="21" style="v" />ഏവാര്‌മ് ഫളിയ കീറ സീലേക്ക് ഫുതിയ സീലെ തുണ്ട്ണ കുത്തമാട്ടാര്, അച്ചെ കുത്തിനാല് താനെ ഫുതിയ സീലെ സുരുങ്കി ഫളിയ സീലെ മൂട്ട് ബ്ട്ട് കീറ ബെല്ല്യാതായെക്കു.<verse number="22" style="v" />ആര്‌മ് ഊറാത്ത മുന്തിരിതണ്ണിന ഫളിയ തോല് ഫയിക്ക് ഊറ്റി ബെക്കമാട്ടാര്<note caller="+" style="f">+</note>
<para style="fk">ഊറാത്ത മുന്തിരിതണ്ണിന ഫളിയ തോല് ഫയിക്ക് ഊറ്റി ബെക്കമാട്ടാര്<char style="ft" closed="false">എഗൂദാര് ഊറാത്ത മുന്തിരി തണ്ണിന ഫുതിയ തോല് ഫയിക്ക്ഗാത്തെ ഊറ്റി കെട്ടി ബെക്കാത്ഗ. അച്ചെ ബെത്താക്കി മുന്തിരി തണ്ണി ഊറി ഫെര്‌ഗു. അക്കുളെ തോല് ഫയിമ് ഊത്തു. ഫളിയ തോല് ഫയി അത്ക്ക് മുടിന്ത അളാവ്ക്ക് ബിഗിന്തെക്കി ഇര്‌ക്കു. അത്‌നാലെ ഊറാത്ത മുന്തിരി തണ്ണിന അയി ഫയിക്കെ ഊറ്റിന അത് ഊറി ഫെര്‌ഗ്‌ഗാട്ടി തോല് ഫയി ബിഗിന്ത് ഫോയ മുട്യാതെ അത് ഫ്‌ക്കി എക്കു.</char></para>, അച്ചെ ബെത്ത ഫളിയ തോല് ഫയി ഫ്‌ക്കി മുന്തിരിതണ്ണി ഒഗ്തെക്കു. ഇത് റണ്ട്മ് ഇല്ലാതായെക്കു. അത്‌നാലെ ഊറാത്ത മുന്തിരി തണ്ണി ഫുതിയ തോല് ഫയിക്കെ ഊറ്റി ബെക്കാത്‌ത്തെ നല്ലാത്.&gt;&gt;<figure style="fig" desc="Wineskin" file="lb00145c.tif" size="col" loc="After verse number 22" copy="(c) Horace Knowles/ Louice Bass people" ref="After verse number 22">തോല് ഫയി</figure></para>
<para style="s">ഏസുണ ഫഗ്തി എഗൂദല കുറ്റ സൊല്ലുറാര്</para>
<para style="p"><verse number="23" style="v" />ഏസുമ് തന്ന് കൂട്ടാളിഗ ഒര് സബത്ത് നാള് കാട്മേലെ നടാന്ത് ഫോഗാട്ടി ഏസു കൂട്ടാളിഗ മൊക്ക്യ ലേസ കദ്റ് ഉര്‌താര്.<verse number="24" style="v" />ഫരിസല അത്ണ കണ്ട് ഏസുക്ക് സൊന്നാര്: &lt;&lt;എന്ത്ക്ക് നിന്ന് കൂട്ടാളിഗ ഇന്റത്തെ നാള് ഇച്ചെല്ല സെയ്‌രാത്? അത്‌മ് എഗൂദാര് സട്ടണ തപ്പിസി.&gt;&gt;</para>
<para style="p"><verse number="25" style="v" />അവാര്‌ക്ക് ഏസു സൊന്നെ്: &lt;&lt;ദാവീദ്മ് അവാന്‌ത് ആള്‌ഗാമ് ഫജി ഫ്‌ടിക്കാട്ടി എന്ത സെയ്‌താര് എന്ത് ഒര് നാള്‌മ് നിമ്മ ബായിക്കഗെ ഇല്ലെഗള?<verse number="26" style="v" />അബ്യാദാര എങ്ക ബെല്ല്യ ഫൂസാരിത് കാലാത്തി ദാവീദ് എഗൂദാര് ബെല്ല്യ ഫള്ളിക്ക് ഫുക്കി മേല്‌സ അപ്പണ എട്ത്ത് താന്‌മ് തന്ന് ആള്‌ഗാമ് തിന്താര്. എഗൂദാര് സട്ടാത്തി മേല്‌സ അപ്പണ ഫൂസാരിഗതാനെ തിന്ന്‌ടൊ.&gt;&gt;</para>
<para style="p"><verse number="27" style="v" />അത്ക്ക് ഫ്റ ഏസു അവാര്‌ക്കെ സൊന്നെ്: &lt;&lt;സബത്ത് നാള് ബെത്താത് മന്‌സാന്‌ക്ക് നല്ലാത് കെടേക്ക്യ, അല്ലാദെ സബത്ത് നാള്‌ക്ക് നല്ലാത് കെടേക്ക്യല്ല മന്‌സെ് ഇര്‌ക്കാത്.<verse number="28" style="v" />മന്‌സനായി ഫ്‌റാന്ത നാന്‌ത്തെ സബത്ത് നാള്‌ക്കെല്ല തലെവെ്.&gt;&gt;</para>
<chapter number="3" style="c" />
<para style="s">സപ്പെ കയ്യന സൌവ്വിയാക്ക്‌റെ്</para>
<para style="p"><verse number="1" style="v" />ഫിന്നെ ഒര് നാള് ഏസു എഗൂദ ഫളളിക്കെ എഞ്ചിനെ്. അതിലി ഒര് സപ്പെ കയ്യെ് ഇര്‌ന്തെ്.<verse number="2" style="v" />സബത്ത് നാള് ഏസു ഈ നോയിക്കാറാന നല്ലതാക്കുവനോ എന്ത് ഫഗ്തി എഗുദല നോടിര്‌ന്താര്. അയാള്‌ണ കുറ്റസാട്ട്യത്തെ ഇച്ചെ നോടിര്‌ന്താത്.<verse number="3" style="v" />ഏസു സപ്പെ കയ്യന സൊന്നെ്: &lt;&lt;നീ എ്ന്ത് ഫോയി മുന്ത്ക്ക് നില്ല്; എല്ലാര്‌മ് നിനാണ നോട്‍ടൊ.&gt;&gt;<verse number="4" style="v" />ഏസു ആള്‌ഗാണ കേ്ട്ടെ്, &lt;&lt;സബത്ത് നാള് ഒര് മന്‌സന സായ ബ്ട്റാത ഉജ്റ് ഫെളേസ്റാത ഏത് നല്ലാത്? നല്ലാത് സെയ്‌രാതാ, ഇല്ലെ കെട്ടാത് സെയ്‌രാതാ, ഏത് നല്ലാത്?&gt;&gt;</para>
<para style="p">അത്ക്ക് അവാര് ബത്ള് ഒന്ത്മ് സൊല്ലാലെ.<verse number="5" style="v" />അവാര്‌ത് കല്ല് നെഞ്ച്ണ കണ്ട് ഏസുക്ക് സങ്കടാമ് മൊനേമ് ബന്ത്ത്. ആള്‌ഗാണ സുറ്റ് നോടിയിര്‌ന്ത് സപ്പെ കയ്യന ഏസു &lt;&lt;കയി നീട്ട്യ&gt;&gt; സൊന്നെ്. കയി നീട്ടിനാത്‍മ് സപ്പെ കയി നല്ലാതാറ്റ്.<verse number="6" style="v" />അതിലിര്‌ന്ത് ഫരിസല ഫോയി ഏരോദ്യാര്‌ണ കണ്ട് ഏസുണ എച്ചെ കൊല്ലില എന്ത് ഒസണെ എട്ത്താര്.<figure style="fig" desc="Two Pharisees" file="cn01697B.tif" size="col" loc="After verse number 6" copy="(c) David C Cook" ref="After verse number 6">ഫരിസല</figure></para>
<para style="s">മൊത്തന ആള്‌ഗ ഏസു ഫിന്ന്‌ക്ക് ഫോരാര്</para>
<para style="p"><verse number="7" style="v" />ഏസു ഗലീലെ കടലോരാക്കെ ഫോനെ്. അയാള് ഫിന്ന്മേലെ മൊത്തന ഗലീലെക്കാറാര് ഫോനാര്.<verse number="8" style="v" />എത്തിന്യൊ ആള്‌ഗ ഏസു ഫട്ട്ക്ക് എഞ്ചിനാര്. എഗൂദ, എര്‌സലേമ്, ഏദോമ്, ഓറ്‌ദ്ദ ബാനിക്ക് അയ്യേട്ടി ഇര്‌ക്ക ആള്‌ഗാതൊപ്പ സോര്‌ദ്, സീദോന്‌ത് അര്‌ഗെ ഇര്‌ക്ക ഊര്‌ക്കാറാര്‌മ് ഏസു ഫട്ട്ക്ക് ബന്താര്. ഏസു സെയ്‌ത കാര്യണ ഫറ്റി കേ്ട്ട്ത്തെ അവാര് ബന്താത്.<verse number="9" style="v" />അതിലി മൊത്തന ആള്‌ഗ ഇര്‌ന്താര്. തനാണ ആള്‌ഗ നെഗ്സാതെ ഇര്‌ക്ക്യ ഏസു തന്ന് കൂട്ടാളിഗാക്കെ ഒര് തോണി എട്ത്ത് ബര്‌യ ഏസു സൊന്നെ്.<verse number="10" style="v" />ഏസു എത്തിന്യൊ നോയിക്കാറാര്‌ണ നല്ലതാക്കിനെ്. അത്ണ കണ്ട് മൊത്തന നോയിക്കാറാര് അവാന അണ്ണ്യ നെഗ്സി ബന്താര്.<verse number="11" style="v" />കെട്ട ജാതി നമ്പിര്‌ന്ത ആള്‌ഗ ഏസുണ കണ്ടാത്‍മ് അയാള്‌ത് കാല്‌ക്കെ ബ്‌ന്ത് കുമ്മ്ടി &lt;&lt;നീ സാമിമഗെ്&gt;&gt; എന്ത് ഒളേത്ത് സൊന്നാര്.</para>
<para style="p"><verse number="12" style="v" />ഏസു കെട്ട ജാതിഗാക്കെ നാനാരെന്ത് ആള്‌ഗാക്ക് സൊല്ല ബേട എന്ത് കണ്ടിഫായി സൊന്നെ്.</para>
<para style="s">ഏസു ഫന്നന്റ് കൂട്ടാളിഗാണ തെര്‌ന്ത് എട്ക്കെ്</para>
<para style="p"><verse number="13" style="v" />ഫിന്നെ ഏസു ഒര് ഗുഡ്ഡേക്കെ ഏ്റി തനാക്ക് ഫ്‌ടിത്തവാര്‌ണ ഒളേത്ത് ബര്‌സിനെ്. അവാര് ഏസു ഫട്ട്ക്ക് എത്തിനാര്.<verse number="14" style="v" />ഫന്നന്റ് ആള്‌ണ തെര്‌ന്ത് അപ്പോസ്‌തോലല<note caller="+" style="f">+</note>
<para style="fk">അപ്പോസ്‌തോല<char style="ft" closed="false">ഈ ബാക്ക്ത് ഫൊറ്‌ള് &lt;സൊല്ലി ബ്ട്ടവെ്&gt; (അന്‌ഫി ബ്ട്ടവെ്). ഒര് അദിഗാരി തനാക്ക് ബത്ള് തന്ന് അദിഗാരത്തോട ഒര്‌ത്തന അന്‌ഫിറെ്. ഏസു ഈ ബൂമിക്ക്റാഗ തന്ന് ബേലെ സെയ്യ തെര്‌ന്തെട്ത്ത് അദിഗാരത്തോട സൊല്ലി ബ്ട്ട ആള്‌ഗാള്‌ത്തെ അപ്പോസ്‌തോലല.</char></para>എന്ത് ഫേര് ബെത്തെ്. അവാര്‌ക്കെ ഏസു സൊന്നെ്: &lt;&lt;നാന് നിമാണ തെര്‌ന്ത് എട്ത്ത് ഇര്‌ക്കാത് എന്നൊപ്പ ഇര്‌ക്ക്യാത്തെ; ബേറെ ബേറെ ഊര്‌ഗാക്കെ ഫോയി നല്ല സേതി സൊല്ല്യ നിമാണ ബ്ട്‍വെ.</para><verse number="15" style="v" />ആള്‌ഗാക്ക് തട്ടിര്‌ക്ക ജാതിഗാണ ഒയ്‌ഫിസ്യ നിമാക്ക് അദിഗാരമ് ഇര്‌ക്ക്‌ത്.&gt;&gt;
<para style="p"><verse number="16" style="v" />സീമോന്‌ക്ക് ഏസു ഫത്രോസ് എന്ത് ഫേര് ബെത്തെ്.<verse number="17" style="v" />സെബദി മഗനാര് ആക്കോബ് ഓഗന്നാന &lt;&lt;ഇടിജദ്ദമക്ക&gt;&gt; എന്ത അര്‌ത്താത്തി &lt;&lt;ബൊവനേര്‌ഗ്ഗേസ്&gt;&gt; എന്ത് ഫേര് ബെത്തെ്.<verse number="18" style="v" />അന്ത്രാസ്, ഫീലിഫോസ്, ബറ്‌ത്തലോമായി, മത്തായി, തോമാസ്, അല്‌ഫാത് മഗ ആക്കോബ്, തദ്ദായി, തന്ന് ജാതിഗാക്ക് എന്ത സെയ്യാമ് ബെജെ ഇര്‌ക്ക സീമോന്,<verse number="19" style="v" />ഏസുണ സൊല്ലി കൊട്ത്ത ഊദാസ് ഇസ്‌ക്കരിയോത്ത് ഇവാര്‌ഗാത്തെ ഏസു തെര്‌ന്ത് എട്ത്ത ഫന്നന്റ് ആള്‌ഗ.</para>
<para style="s">ഏസുക്ക് ഫിത്ത്യ ഫ്‌ടിത്തിര്‌ക്ക് എന്ത് ഫഗ്‌ത്യാള്‌ഗ സൊല്ലുറാര്</para>
<para style="p"><verse number="20" style="v" />അത്കളിന്ത് ഏസു കൂരെക്കെ ഫോനെ്. അവാര്‌ക്ക് തിന്ന്യ മുട്യാത്ത ഫടി ആള്‌ഗ ഫിന്നേമ് ബന്ത് തുമ്പികൊടുത്താര്.<verse number="21" style="v" />ഏസുത് കൂരെക്കാരാറ്ക്ക് ഇത് തെര്‌ന്ത്ത്. &lt;&lt;അവാന്‌ക്ക് ഫിത്ത്യ ഫ്‌ടിത്ത്‌റ്‌ക്ക്‌ത്&gt;&gt; എന്ത് സൊല്ലി അവാന ഫ്‌ടിത്ത് ബര്‌യ ഫോനാര്.</para>
<para style="p"><verse number="22" style="v" />എര്‌സലേമിലി ഇര്‌ന്ത് ബന്ത ബേദ ബാത്ത്യല സൊന്നാര്: &lt;&lt;ഇയാള്‌ണ നമ്പിര്‌ക്കാത് ഫിജാത്ഗാള്‌ത് തലെവ ബെല്‌സെബൂല്‌ത്തെ ഈ ജാതിത്തെ ഫിജാത്ഗണ ഇറാക്കിയ ഇയാള്‌ക്ക് ബില കൊട്ക്കാത്.&gt;&gt;</para>
<para style="p"><verse number="23" style="v" />അക്കുളെ ഏസു അവാര്‌ണ ഒളേത്ത് കദെ രൂബാത്തി സൊല്ലി കൊട്ത്തെ്.<verse number="24" style="v" />&lt;&lt;സെയ്‌ത്ത്യ സെയ്‌ത്ത്യാന എച്ചെ ഒയ്‌ഫിസ്യ മുട്യു? തമ്മ തമ്മ മല്ല് ഫ്‌ടിത്ത് സിന്ത സ്‌തറ ആര ഊര്‌ഗാമ് നെലേക്ക്യാഗെ മുട്യ.<verse number="25" style="v" />അടിന്തടി ആര കൂരെഗാമ് ഇച്ചെത്തെ നെലെക്കാഗെ മാട്ട.<verse number="26" style="v" />സെയ്‌ത്ത്യ തനാണത്താനെ അടിത്ത് ബ്‌ന്ത്ഫ്റ്‌ന്ത അവാന്‌ക്ക് ഒന്ത്ക്ക്മ് മുട്യാതെ ഇല്ലാതെ ആയി എക്ക്‍വെ്.&gt;&gt;</para>
<para style="p"><verse number="27" style="v" />&lt;&lt;നല്ല മുജുവുക്കാറാന്ത് കൂരേക്ക് ഫുക്കി ത്റ്ട്റതാന, മുത അയാള്‌ണ ഫ്‌ടിത്ത് കെട്ടി ബെക്ക്ടൊ. അപ്പ്ത്തെ അതിലിര്‌ക്ക മുതാല്‌ന ത്റ്ട്യ മുട്യു.&gt;&gt;</para>
<para style="p"><verse number="28" style="v" />&lt;&lt;നേര്‌മായി നാന് നിമാക്ക് സൊല്ലുറെ: മന്‌സാര് സെയ്‌ര തെറ്റ് കുറ്റഗാക്കെല്ല മന്നിപ്പ് കെടേക്കു. സാമിന കുറ്റ സൊല്ലുറാക്ക്മ് മന്നിപ്പ് കെടേക്കു.<verse number="29" style="v" />ആന സാമിത് സുത്ത നിഗാല്‌ണ കുറ്റ സൊല്ലുറവാന ഒര് ജമ്പ്മ് ഫൊറ്ക്ക്യഗേ മുട്യ. അച്ച്ളവാന്‌ക്ക് ഒര് നാള്‌മ് മന്നിപ്പെ ഇല്ലെ.&gt;&gt;<verse number="30" style="v" />&lt;&lt;തന്നോട കെട്ട ജാതി ഇര്‌ക്ക്‌ത്&gt;&gt; എന്ത് അവാര് സൊന്നാത്ക്ക്ത്തെ ഏസു ഇച്ചെ സൊന്നാത്.</para>
<para style="s">ഏസുത് സൊന്തക്കാറാര് ആര്?</para>
<para style="p"><verse number="31" style="v" />ഏസുത് അവ്വാസി തമ്പില ബന്ത് ബെള്‌യെ നിന്ത് ഇര്‌ന്താര്. അതിലിര്‌ന്ത് ഒര്‌ത്തന ഏസുണ ഒളേത്ത് ബര്‌യ സൊല്ലി ബ്ട്ടാര്.<verse number="32" style="v" />ഏസു സുറ്റ്മ് മൊത്തന ആള്‌ഗ കുക്കാന്ത്‍ര്‌ന്താര്. അവാര് ഏസുക്കെ സൊന്നാര്: &lt;&lt;നിന്ന് അവ്വെ തമ്പിതങ്കെല ബന്ത് ബെള്‌യെ കാത്ത്ര്‌ക്കാര്.&gt;&gt;</para>
<para style="p"><verse number="33" style="v" />&lt;&lt;എന്ന് അവ്വെ ആര്? തമ്പിതങ്കെല ആര്?&gt;&gt; എന്ത് ഏസു അവാര്‌ണ കേ്ട്ടെ്.<verse number="34" style="v" />ഫിന്നെ തന്ന് സുറ്റ് മുറ്റ് കുക്കാന്ത് ഇര്‌ന്തവാര്‌ണ നോടി ഇച്ചെ സൊന്നെ്: &lt;&lt;ഇതാ ഇവാര്‌ത്തെ എന്ന് അവ്വെ തമ്പിതങ്കെല.<verse number="35" style="v" />സാമി ആസെ ഫടി നടാക്കവാര്‌ത്തെ എന്ന് അവ്വെ തമ്പിതങ്കെല.&gt;&gt;</para>
<chapter number="4" style="c" />
<para style="s">ബെതെക്കാറെ് കദെ</para>
<para style="p"><verse number="1" style="v" />ഏസു ഫിന്നൊറുനാള് ഗലീലെ കടലോരാക്ക് ഫോയി ബുദ്ദിനായ ഫട്സ്യ ഫ്‌ടിത്തെ്. മൊത്തന ആള്‌ഗ അയാള്‌ണ ഗുമ്പ് ഗൂടിര്‌ന്തനാലെ ഏസു കടാലിലിര്‌ന്ത ഒര് തോണിക്കെ ഏ്റി കുക്കാന്തെ്. ആള്‌ഗെല്ല ഏ്ട്ടിലിര്‌ന്താര്.<verse number="2" style="v" />ഏസു തോണിലിര്‌ന്ത് അവാര്‌ക്കെ കദെ ഫാസെ നല്ല നല്ല ബുദ്ദി ബോദിസിനെ്. അവാര്‌ക്കെ ഏസു ഇച്ചെ സൊന്നെ്:</para>
<para style="p"><verse number="3" style="v" />&lt;&lt;ഈങ്ക് നോടി, ഒര്‌ത്തെ് ബെദേക്ക്യ ഫോനെ്.<verse number="4" style="v" />അയാള് ബെദേക്കാട്ടി ലേസ ബെദെ ബയിക്ക് ബ്‌ന്ത്ത്. അത്ണ ഫക്കിഗ ബന്ത് തിന്തെക്കിത്ത്.<verse number="5" style="v" />ഫഗ്തി ബെദെ അറേക്ക് ബ്‌ന്ത്ത്. അറേലി മൊത്തന മണ്ണ് ഇല്ലാത്തനാലെ ബെദെ ബേഗാത്തി മൊളേത്ത്ത്.<verse number="6" style="v" />ആന ഫയിര്‌ക്ക് ബേരോട്യ മുട്യാതെ ബെക്കെ തട്ടിനാത്‍മ് ബാടി കരിന്തെക്കിത്ത്.<verse number="7" style="v" />ഫഗ്തി ബെദെ മുള്ള്‌ക്ക് ബ്‌ന്ത്ത്. മുള്ള് സെടി ബളാന്ത് അത്ണ സപ്പാളിസ്യെക്കിത്ത്. അത്ക്ക് അതിലി അന്ന കെടേക്കാലെ.<verse number="8" style="v" />ഫഗ്തി ബെദെ നല്ല മണ്ണ്ക്ക് ബ്‌ന്ത്ത്. അത് മൊളേത്ത് ബളാന്ത് അയി ബെദേത്ത ബെദെന ബ്ട മുപ്പാത് അറ്ബാത് നൂറ് സലാഗെ അന്ന കെടേത്ത്ത്.&gt;&gt;</para>
<para style="p"><verse number="9" style="v" />&lt;&lt;ഇത് മനേസ്‌ക്ക് ആക്കിനവെ് അച്ചെ സെയ്ടൊ&gt;&gt; എന്ത് ഏസു സൊന്നെ്.</para>
<para style="s">എന്ത്ക്ക് ഏസു കദെ സൊല്ലുറ</para>
<para style="p"><verse number="10" style="v" />അത്കളിന്ത് ഏസു ഒര്‌ത്തെ് ഇര്‌ക്കാട്ടി തന്ന് ഫന്നന്റ് കൂട്ടാളിഗാമ് തന്നൊപ്പ ഇര്‌ന്ത ഫഗ്തി ആള്‌ഗാമ് കദേത് ഫൊറ്‌ള്‌ണ ഫറ്റി അയാള്‌ണ കേ്ട്ടാര്.<verse number="11" style="v" />അക്കുളെ അവാര്‌ക്കെ സൊന്നെ്: &lt;&lt;സാമി ആള്‌റാത്ണ ഫറ്റി മറേന്ത് ഇര്‌ക്ക സത്യ നിമാക്ക്ത്തെ കെടേത്തിര്‌ക്ക്ത്; ആന സാമി ആള്‌റാത്ക്ക് ബെള്‌യെ ഇര്‌ക്ക ആള്‌ഗാക്കെല്ല ഇത് നെപ്പ് കെടേക്കാതെ ഇര്‌ക്ക്യ കദെ ഫാസെത്തെ സൊല്ലി കൊട്ക്ക്‍വെ.<verse number="12" style="v" />എന്ത്ക്കെന്ത:</para>
<para style="q1">&lt;അവാര് ഫിന്നേമ് ഫിന്നേമ് സാമി ബാക്ക്ണ ഫടിക്കുവാര്;</para>
<para style="q2">ആന അവാര് എത്തറ ഫടിത്താല്‌മ് അത്‍ത് ഫൊറ്‌ള് ഫ്‌ടി കെടേക്ക മാട്ട;</para>
<para style="q1">അവാര് നാന് സൊല്ലുറാത്ണ കേ്ക്കുവാര്;</para>
<para style="q2">ആന അത്‍ത് ഫൊറ്‌ള് നെപ്പ് കെടേക്കമാട്ട;</para>
<para style="q1">അത്‌നാലെ അവാര് തമ്മ് തെറ്റ്കുറ്റാത്തിലിര്‌ന്ത് തില്‌മ്പ മാട്ടാര്.</para>
<para style="q2">സാമി അവാര്‌ണ മന്നിക്കാമ് മാട്ടെ്.&gt; &gt;&gt;</para>
<para style="s">ഏസു കദേത് ഫൊറ്‌ള് സൊല്ലുറെ്</para>
<para style="p"><verse number="13" style="v" />ഫിന്നേമ് ഏസു അവാര്‌ക്കെ സൊന്നെ്: &lt;&lt;ഈ കദേത് ഫൊറ്‌ള് ഗൂടി നിമാക്ക് തെര്യാലേഗ? ഫിന്നെച്ചെ ബേറെ കദേത് ഫൊറ്‌ള് തെര്രു?<verse number="14" style="v" />ബെതെക്കാറെ് ബിത്ത് ബെദേക്ക ഫാസെത്തെ ഒര്‌ത്തെ് സാമിബാക്ക്ണ ആള്‌ഗാക്കെ സൊല്ലുറാത്.<verse number="15" style="v" />ബയിക്കെ ബ്‌ന്ത ബെദെന ഫാസെത്തെ ഫഗ്തി ആള്‌ഗ കേ്ക്ക സാമി ബാക്ക്. ഇവാര് കേ്ട്ട സാമിബാക്ക്ണ അപ്പ്താനെ സെയ്‌ത്ത്യ ബന്ത് എക്ക്റെ്.<verse number="16" style="v" />അറേക്ക് ബ്‌ന്ത ബെദെന മാതിരിത്തെ ബേറെ ആള്‌ഗ കേ്ക്ക സാമി ബാക്ക്. ഈ ആള്‌ഗ സാമി ബാക്ക്ണ ഫിര്യ ഫിര്യാത്ത് തങ്കാരിക്കാര്.<verse number="17" style="v" />സാമി ബാക്ക് സെരിക്ക് അവാര്‌ത് മനേസ്‌ക്ക് ഫദിന്ത് ഇറങ്കാലെ. ആന സാമി ബാക്ക്ണ നമ്പിനാക്ക് എന്താറ്റ് കജട്ടാഗോ കൊടിമെഗൊ ബന്ത അത്ണ തളളിയെക്ക്‍വാര്.<verse number="18" style="v" />മുള്ള്‌ക്ക് ബ്‌ന്ത ബെദെ ഫാസെത്തെ ഫഗ്തി ആള്‌ഗ കേ്ക്ക സാമി ബാക്ക്.<verse number="19" style="v" />ഇവാര്‌ത് കജട്ടമാന ഫെളേപ്പ്മ്, ഫണ ആസേമ്, അതിയിത്ഗോട ഇര്‌ക്ക കെട്ട ആസേമ് അവാര് കേ്ട്ട സാമി ബാക്ക്ണ നെര്‌ക്കി ഇല്ലാതാക്ക്ത്. ഇച്ച്ളവാര് ഒന്ത്ക്ക്മ് ഉപകാരഫട മാട്ടാര്.<verse number="20" style="v" />നല്ല മണ്ണ്ക്കെ ബ്‌ന്ത ബെദെന ഫാസെത്തെ ഫഗ്തി ആള്‌ഗ കേ്ക്ക സാമി ബാക്ക്; ഇവാര് സാമി ബാക്ക്ണ കേ്ട്ട് തങ്കാരിക്കാര്. ഇച്ചെ തങ്കാരിത്തവാര് തമാക്ക്മ് ബേറെ ആള്‌ഗാക്ക്മ് ഉപകാരഫടുവാര്. ഫഗ്തി ആള്‌ഗ ലേസ ഉപകാരഫടുവാര്; ബേറെ ഫഗ്തി ആള്‌ഗ അത്ക്ക് ബ്ട ഉപകാരഫടുവാര്; ഫിന്നെ ബേറെ ആള്‌ഗ ഇവാര്‌ക്ക്‌മ് ബ്ട എത്തറഗോ ഉപകാരഫടുവാര്.&gt;&gt;</para>
<para style="s">ബ്ളാക്ക് ഫട്ടടെക്കുദ്ദാക്ക്</para>
<para style="p"><verse number="21" style="v" />അവാര്‌ക്കെ ഏസു സൊന്നെ്: &lt;&lt;നിമ്മ ആരാറ്റ് ഒര് ബ്ളാക്ക് കത്തിസി ഫട്ടടെകടിയോ, ഇല്ലെ തെക്ക്ണ കംസിയോ ബെക്കുവെര? ബ്ളാക്ക്ണ ആര് ആനാല്‌മ് ഫട്ടടെ കുദ്ദാക്ക്ത്തെ ബെക്കില.<verse number="22" style="v" />ഒളിസി ബെത്ത്‌ര്‌ക്ക എന്ത ആനാല്‌മ് ഒര്‌നാള് ബെള്‌യെ കടാക്കു. മുച്ചി ബെത്ത്‌ര്‌ക്ക എന്താമ് ബെള്‌യെ ബരു.<verse number="23" style="v" />നാന് സൊന്നാത്ണ കേ്ക്ക്യ മനേസ് ഇര്‌ക്കവെ് അച്ചെ നടാക്കുടൊ!&gt;&gt;</para>
<para style="p"><verse number="24" style="v" />ഫിന്നേമ് ഏസു സൊന്നെ്: &lt;&lt;നിമ്മ കേ്ക്കാത് എന്താന്ത് സൊക്കാന ഒസണെ എട്ത്ത് നോടിരി. നിമ്മ എച്ചെ കൊട്ക്കേരൊ അച്ചെത്തെ നിമാക്ക് കെടേക്കു. ആന നിമ്മ കൊട്ക്ക അളാവ്ക്ക് മീറി സാമി നിമാക്ക് തര്‌വെ്.<verse number="25" style="v" />ഇര്‌ക്കവാന്‌ക്ക് ഫിന്നേമ് കെടേക്കു, ലേസ ഇര്‌ക്കവാന്‌ക്ക് ഇര്‌ക്കാത്‍മ് ഇല്ലാതാവു.&gt;&gt;</para>
<para style="s">തെര്യാതെ മൊളെക്ക ബെദെ</para>
<para style="p"><verse number="26" style="v" />അവാര്‌ക്കെ ഏസു ഒര് കദെ ഗൂടി സൊന്നെ്: &lt;&lt;ഒര് കാട്ക്കാറെ് തന്ന് കാട്ക്ക് ബെദേത്ത ബെദെന ഫാസെത്തെ സാമി ആള്‌റ കാല.<verse number="27" style="v" />അയാള് അന്തിക്ക് ഉറാങ്ക്റെ്, ബെടിയാലെ എ്ന്ത്‍റെ്. അയാള്‌ക്ക് എച്ചെന്ത് തെര്യാതെത്താനെ ബെദെ മൊളേത്ത് ബര്‌ത്.<verse number="28" style="v" />മണ്ണ് തനിയെ ബെള്ളാമെ തര്‌ത്. ആദ്യ മൊളേത്ത് ബളാന്ത് കദ്റ് ബ്ട്ട് കടേസി അന്ന ബെദെ ആത്.<verse number="29" style="v" />ബെള്ളാമെ ബെളേന്ത് അറ്ക്ക്യ ആഗാട്ട്യെല്ല ആള്‌ഗാണ കാട്ക്കാറെ് അറ്ക്ക്യ ബ്‍ട്റെ്.&gt;&gt;</para>
<para style="s">കട്ഗ് ബെദെ കദെ</para>
<para style="p"><verse number="30" style="v" />അവാര്‌ക്ക് ഏസു ഫിന്നേമ് സൊന്നെ്: &lt;&lt;സാമി ആള്‌റ കാലണ ഏത്ക്ക് എണേത്ത് നാന് സൊല്ലി തര്‌വെ? ഈ ഫൊറ്‌ള് തെര്യ നാന് ഏത് കദെക്കെ എജേക്കുവെ?<verse number="31" style="v" />സാമി ആള്‌റ കാല എങ്കാത് ഒര് കട്ഗ് ബെദേക്ക് സമ. ബൂമിലി ബെളേര ബെദേഗണ ബ്ട സ്‌ന്ന ബെദെത്തെ കട്ഗ് ബെദെ.<verse number="32" style="v" />ഈ സെടി മൊളേത്ത് ബളാന്ത് അയി സെടിഗണ ബ്ട ബെല്യാതാത്. അത് താറ് തലേപ്പ് ബ്ട്ട് അയി കുള്‌സിലി ഫക്കിഗ ഗൂടെട്ത്ത് ഇര്‌ക്ക്യ ആത്.&gt;&gt;</para>
<para style="p"><verse number="33" style="v" />ഇതെ ഫാസെ എത്തിന്യൊ കദെ അവാര്‌ക്ക് തെര്‌ര അളാവ്ക്ക് ഏസു സൊല്ലി കൊട്ത്തെ്.<verse number="34" style="v" />അവാര്‌ക്ക് കദെ ഫാസെ അല്ലാദെ ബേറെ ഒന്ത്മ് ബ്ട്ട് കൊട്ക്കാലെ. ആള്‌ഗ വിച്ചെന്ത് എക്കിനഫ്റാഗെ തന്ന് കൂട്ടാളിഗാക്ക് ഓരോര് കദേത് ഫൊറ്‌ള്‌ണാമ് നല്ലമായി സൊല്ലി കൊട്ത്ത്‌റ്‌ന്തെ്.<figure style="fig" desc="Mustard plant" file="lb00123c.tif" size="col" loc="After verse 34" copy="(c) Horace Knowles/ Louice Bass people" ref="After verse 34">കട്‌ഗ് സെടി</figure></para>
<para style="s">കാറ്റ്മ് തെരേമ് ഏസുത് ഫേസ് കേ്ക്ക്ത്</para>
<para style="p"><verse number="35" style="v" />അയി നാളന്ത്യോട തന്ന് കൂട്ടാളിഗാക്ക് ഏസു സൊന്നെ്: &lt;&lt;നമ്മ അയ്യേട്ടി ഫോയില.&gt;&gt;<verse number="36" style="v" />ഏസുമ് കൂട്ടാളിഗാമ് ആള്‌ഗാണ തള്ളി ഏസു കുക്കാന്ത് ഇര്‌ന്ത തോണിക്കെ താനെ ഏ്റി അയ്യേട്ടി ഫോനാര്. അവാരൊപ്പ ബേറെ തോണിഗാമ് ഇര്‌ന്ത്ത്.<verse number="37" style="v" />അക്കുളെ ബെല്ല്യൊരു കാറ്റടിത്ത്ത്. തെരെ ഇ്ളാഗി തോണിക്കെ തണ്ണി തുമ്പിത്ത്.<verse number="38" style="v" />തോണികുള്ളെ ഏസു തലെങ്കണി ബെത്ത് ഉറാങ്കിര്‌ന്തെ്. കൂട്ടാളിഗ അവാന ഏ്ത്തി, &lt;&lt;ഗുരേ, നമ്മ ഇപ്പ് മുങ്കി സത്തെക്ക്യ ആയിര്‌ക്കാമ് അത് നിനാക്ക് തെര്യാഗ?&gt;&gt; എന്ത് സൊന്നാര്.</para>
<para style="p"><verse number="39" style="v" />ഏസു എ്ന്ത്‌നിന്റ് കാറ്റ്നാമ് തെരേനാമ് അടങ്ക്യ സൊന്നെ്. അപ്പ് താനെ കാറ്റ് നിന്ത്ത്, കടാല് കോവ അടാങ്കി സപ്പെന്താറ്റ്.<verse number="40" style="v" />&lt;&lt;നിമ്മ എന്ത്ക്ക് കോവെ ഫട്ടാത്? ഇപ്പ്മ് നിമാക്ക് നമ്പിക്കെ ഇല്ലേഗ?&gt;&gt; എന്ത് ഏസു കൂട്ടാളിഗാക്കെ സൊന്നെ്.</para>
<para style="p"><verse number="41" style="v" />കൂട്ടാളിഗ കോവെ ഫ്‌ടിത്ത് അഞ്ചിയെക്കിനാര്. &lt;&lt;അവ്വൊ, ഇയാളാര്? കാറ്റ് കടാല് ഗൂടി ഇയാള് ഫേസ് കേ്ക്ക്ത്&gt;&gt; എന്ത് തമാക്ക് തമാക്ക് സൊന്നാര്.</para>
<chapter number="5" style="c" />
<para style="s">കെട്ട ജാതി തട്ടിര്‌ക്കവാന ഏസു നല്ലതാക്ക്‌റെ്</para>
<para style="p"><verse number="1" style="v" />ഏസുമ് കൂട്ടാളിഗാമ് ഗലീലെ കടാല്‌ത് അയ്യേട്ടി ഇര്‌ക്ക ഗദര നാട്ക്ക് എത്തിനാര്.<verse number="2" style="v" />ഏസു തോണിലിര്‌ന്ത് ഏ്ട്ടിക്ക് ഇറാങ്കിനാതുമ്, കെട്ട ജാതി തട്ടിര്‌ക്ക ഒര് മന്‌സെ് സുടലെലി ഇര്‌ന്ത് അവെ് അര്‌ഗെ ബന്തെ്.<verse number="3" style="v" />അയാള് ഇര്‌ന്താത് സുടലെക്ക്റാഗാത്തെ. സങ്കിളിനാലെമ് അയാള്‌ണ ആര്‌ക്ക്‌മ് അടാക്ക്യ മുട്യ.<verse number="4" style="v" />എത്തിന്യൊ ജമ്പ് ആള്‌ഗ ഇയാള്‌ത് കയി കാല്‌ഗണ സങ്കിളിക്ക് കെട്ടി ബെത്താര്. ആന അയാള് കെട്ട്റണയെല്ല ഫറ്ത്തെക്കിനെ്. ആര്‌നാലെമ് അയാള്‌ണ അടാക്ക്യ മുട്യാലെ.<verse number="5" style="v" />അയാള് ഇറ്‍ട്ട് ഫഗാല് സുടലെക്ക്റാഗ മലെക്ക്‍റാഗ അഗാറി ആലാത്ത് നടാന്തെ്. തനാണത്താനെ കല്ലിലി തപ്പി സോരെ കടാത്തിമ് ബന്തെ്.<figure style="fig" desc="Demonic kneeling before Jesus" file="CN01710B.TIF" size="col" loc="After verse number 5" copy="(c) David C. Cook" ref="After verse number 5">കെട്ട ജാതി തട്ടിര്‌ക്കവെ് ഏസു കാല്‌ക്ക് ബ്‌ന്ത് കുമ്മ്‌ട്‌റെ്</figure></para>
<para style="p"><verse number="6" style="v" />അയാള് ഏസുണ എമ്മട്ടൊ ഇര്‌ന്ത് കണ്ട് ഓടി ബന്ത് ഏസു കാല്‌ക്ക് ബ്‌ന്ത് കുമ്മ്‌ടിനെ്.<verse number="7" style="v" />അയി കെട്ട ജാതിന, &lt;&lt;ഇവാന ബ്ട്ട് ബെള്‌യെക്കട&gt;&gt; എന്ത് ഏസു സൊല്ലിര്‌ന്തെ്.<verse number="8" style="v" />അത്ക്ക് അയാള് ബെല്ല്യാത്ക്ക് അഗാറി സൊന്നെ്: &lt;&lt;ഏസുവെ, മേലോഗാത്തിലിര്‌ക്ക സാമിത് മഗാനെ, നീ എനാണ എന്ത സെയ്യ ഫോരെ? സാമി, സാമി നീ എനാണ ഒന്ത്മ് സെയ്യ ബേട?&gt;&gt;</para>
<para style="p"><verse number="9" style="v" />അയാള്‌ണ ഏസു കേ്ട്ടെ്: &lt;&lt;നിന്ന്ത് ഫേര് എച്ചെ?&gt;&gt;</para>
<para style="p">അത്ക്ക് അയാള് സൊന്നെ്: &lt;&lt;എന്ന്‍ത് ഫേര് ലെഗിയോന്; എമ്മ മൊത്തന ജാതിഗ ഇര്‌ക്കേര്.&gt;&gt;<verse number="10" style="v" />&lt;&lt;എമാണ ഈ ഊരിലിര്‌ന്ത് മുട്ക്കിബ്ട ബേട&gt;&gt; അയി ജാതി കുമ്മ്ടി സൊല്ലിത്ത്.</para>
<para style="p"><verse number="11" style="v" />മലെ ഫത്തേലി ബെല്ല്യ ഒര് കൂട്ട ഫന്റി മേന്ത്‍ര്‌ന്ത്ത്.<verse number="12" style="v" />&lt;&lt;അയി കാട്ട്റ ഫന്റി കൂട്ടാക്ക് എമാണ ബ്ട്ട മതി&gt;&gt; അയി ജാതിഗ സൊല്ലിത്ത്.<verse number="13" style="v" />അയി ജാതിഗണ ഏസു ഫോയ സൊന്നെ്. അയാളിലിര്‌ന്ത് അയി ജാതിഗ അതിലി മേന്തിര്‌ന്ത ഫന്റികൂട്ടാക്കെ ബന്ത് ഫുക്കിത്ത്. അക്കുളെ ഫന്റിഗ ജഗാല് മേലെ നേരെ കടാല്‌ക്കെ ബ്‌ന്ത് സത്ത്ത്. ഒപ്പത്തപ്പ അതിലി റണ്ട് ആയിര ഫന്റിഗ ഇര്‌ന്ത്ത്.</para>
<para style="p"><verse number="14" style="v" />ഇത്ണ കണ്ട് ഫന്റിമേസ്റാവാര് ഓടിഫോയി അര്‌ഗെ സുറ്റ്മ്, ഫട്ടണഗാക്ക്മ് സൊന്നാര്.<verse number="15" style="v" />സേതി കേ്ട്ടവരെല്ല നടാന്തത് എന്താന്ത് തെര്യ ഏസു ഫട്ട്ക്ക് ഓടി എജ്ജിനാര്. കെട്ട ജാതി തട്ടിര്‌ക്കവെ് സീലേന കെട്ടിമ് ബുദ്ദി തെളിന്ത്മ് നല്ലമായി ഇര്‌ക്കാത്ണ കണ്ട് അവാര്‌ഗെല്ല അഞ്ചിയെക്കിനാര്.<verse number="16" style="v" />കെട്ട ജാതി തട്ടിര്‌ക്കവാന്‌മ് ഫന്റിഗാക്ക്മ് നടാന്തത്ണ കണ്ട ആള്‌ഗ ബന്ത ആള്‌ഗാക്ക് സൊല്ലി കൊട്ത്താര്.</para>
<para style="p"><verse number="17" style="v" />അയി നാട്ക്കാറാര് ഈ ഊര്‌ണ ബ്ട്ട് സെറ്റെ ഫോടൊ എന്ത് ഏസുണ സൊന്നാര്.</para>
<para style="p"><verse number="18" style="v" />ഏസു തോണിക്കെ ഏ്റക്കുളെ &lt;&lt;നാന്‌മ് നിന്നൊപ്പ ബരെ&gt;&gt; എന്ത് തട്ടിര്‌ന്ത ജാതി ബ്ട്ട് തെളിന്തവെ് സൊന്നെ്.</para>
<para style="p"><verse number="19" style="v" />ഏസു അവാന: &lt;&lt;നീ ബേട; നീ ഫോയി നിന്ന് കുടുമകൂട്ടാര്‌ക്ക്‌മദ എണേവ്ക്കാറാര്‌ക്ക്‌മ് സാമി നിനാണ ബേ്റ് ബെന്ത് നല്ലതാക്കിനാത്ണ സൊല്ല്.&gt;&gt;</para>
<para style="p"><verse number="20" style="v" />അച്ചെ അയാള് ദെക്കെഫൊലി<note caller="+" style="f">+</note>
<para style="fk">ദെക്കെഫൊലി<char style="ft" closed="false">എഗൂദ റാജ്യാത്തി ഫത്ത് ഫട്ടണഗ ഇര്‌ക്ക ഒര് നാട്ത്തെ ദെക്കെഫൊലി.</char></para>നാടൊട്ട്ക്ക് ഫോയി തനാണ ഏസു നല്ലതാക്കിനാത്ണ അത്ക്ക്റാഗ സൊല്ല്യ ഫ്‌ടിത്തെ്. ഇത്ണ കേ്ട്ടവരെല്ല അതിസ്യ ഫട്ടെക്കിനാര്.</para>
<para style="s">സത്ത ഒര് ഫ്ളെളന ഫെളേസ്റെ്</para>
<para style="p"><verse number="21" style="v" />ഏസു ഫിന്നേമ് തോണിക്കെ ഏ്റി അയ്യേട്ടി എജ്ജിനെ്. അത്ക്കെ മൊത്തന ആള്‌ഗ ബന്ത് അയാള്‌ക്ക് സുറ്റ്മുറ്റ് തുമ്പികൊടുത്താര്.<verse number="22" style="v" />ഏസു കടാല് ഏ്ട്ടി ഫക്ക ഇര്‌ക്കാട്ടി എഗൂദ ഫള്ളി അദിഗാരിഗാളില്യ ആയിറോസ് എങ്ക ഒര്‌ത്തെ് അത്ക്കെ എജ്ജിനെ്. അയാള് ഏസുണ കണ്ടാത്‍മ് ഏസു കാല്‌ക്ക് ബ്‌ന്ത് കുമ്മ്‌ടി സൊന്നെ്:<verse number="23" style="v" />&lt;&lt;എന്ന് ഫ്ള്ളെ ഉജ്റ് ഫോയ അക്കഫക്ക. നീ സെറ്റെ ബന്ത് അവണ അണ്ണിന മതി അവാള്‌ത് നോയി തെളിന്ത് ഫെളേക്കുവ.&gt;&gt;</para>
<para style="p"><verse number="24" style="v" />ഏസു അപ്പ്താനെ ആയിരോസോട ഫോനെ്. അയാള് ഫിന്ന്‌ക്ക് മൊത്തന ആള്‌ഗ തള്ള്തിരാക്കായി ഫോനാര്.</para>
<para style="p"><verse number="25" style="v" />അയി കൂട്ടാത്തി ഫന്നന്റ് ബര്‌സ കാല ഫൊലെ ബെട്ട്റ നോയിക്കാറ്സി ഇര്‌ന്ത.<verse number="26" style="v" />അവാള്‌ക്ക് ഇര്‌ക്ക സൊത്ത് മുതാലെല്ല ബയിദ്യനോടി സിലവളിത്ത. എന്ത്മ് നോയി ദാസ്‌തി ആറാതല്ലാതെ കുറവേ ഇല്ലെ.<verse number="27" style="v" />അവ ഏസുണ ഫറ്റി കേ്ട്ട്റ്ന്ത.<verse number="28" style="v" />അയാള്‌ത് ഉട്‌ഫ്‌ണ എന്താല് അണ്ണിന എനാക്ക് നോയിമാറു എന്ത് അവ നെനേത്ത.</para>
<para style="p"><verse number="29" style="v" />അച്ചെ അവ ആള് തിരാക്ക്‍ലി ഏസു ഫിന്ന്‌ക്ക് ഫോയി അയാള്‌ത് ഉട്‌ഫ്‌ണ അണ്ണിന. അപ്പ് താനെ ഫൊലെ ബെട്ട്റാത് നിന്ത്ത്. ഈ നോയി മാറിനാത് തന്ന് സരികലാത്തി അവാള്‌ക്ക് തെര്‌ന്താത്.<verse number="30" style="v" />ഏസുക്ക് തന്നോട ഇര്‌ന്ത് സത്തി ഫോറ്റു എന്ത് തെര്‌ന്താത്. അയാള് അപ്പ്താനെ തില്‌മ്പി നിന്ത് കേ്ട്ടെ്: &lt;&lt;ആര് എന്ന്‌ത് ഉട്‌ഫ്‌ണ അണ്ണിനാത്?&gt;&gt;</para>
<para style="p"><verse number="31" style="v" />അക്കുളെ കൂട്ടാളിഗ: &lt;&lt;ഈ കണ്ട ജന നിനാണ നെഗ്‌സാട്ടി നീ എനാണ അണ്ണിനാത് ആര് എന്ത് കേ്ക്കെന?&gt;&gt;</para>
<para style="p"><verse number="32" style="v" />ആന തനാണ ആര് അണ്ണിനാത് എന്ത് ഏസു സുറ്റ്മ് ഫരാന്തെ്.<verse number="33" style="v" />തന്ന് നോയി മാറിനാത് തെര്‌ന്ത അവ ഏസു കാല്‌ക്ക് സടങ്ക ബ്‌ന്ത. അവ സദ്റബെട്ടി നടാന്തത്ണ തുറാന്ത് ഏസുക്കെ സൊന്ന.<verse number="34" style="v" />അക്കുളെ ഏസു: &lt;&lt;മഗാളെ, നിന്ന് നമ്പിക്കെ നിനാണ സൌവ്വി ആക്കിത്ത്. നീ നല്ലമായി ഫെളേക്കുവെ, നിമ്മതിയോടെ ഫോ.&gt;&gt;</para>
<para style="p"><verse number="35" style="v" />ഏസു ഇച്ചെ നായ ഫേസി ഇര്‌ക്കാട്ടി എഗൂദ ഫള്ളി അദിഗാരി ആയിരോസ്‌ത് കൂരേലിര്‌ന്ത് സേതിക്കാറാര് ബന്താര്. അവാര് സൊന്നാര്: &lt;&lt;ഇനി ഗുരുണ കൂട്ടിഫോയി ഫല ഇല്ലെ, നിന്ന് മഗ സത്തെക്കിന.&gt;&gt;</para>
<para style="p"><verse number="36" style="v" />ഏസു ഈ നായണ ഗവനിക്കാതെ അയാള്‌ക്കെ സൊന്നെ്: &lt;&lt;നീ അഞ്ചാതെ, നമ്പിന മതി.&gt;&gt;<verse number="37" style="v" />തന്നൊപ്പ ഫത്രോസ്, ആക്കോബ്, അവെ് തമ്പി ഓഗന്നെ് ഇവാര്‌ണ അല്ലാദെ ബേറെ ആര്‌ണാമ് ഏസു കൂട്ടി ഫോഗാലെ.<verse number="38" style="v" />അവാര് അയി കൂരെക്കെ എത്തിനാത്‍മ് ആള്‌ഗ അഗാറി ബ്‌ന്ത് ഗിജ്റ് ബെട്ട്റാണ ഏസു കണ്ടെ്.<verse number="39" style="v" />അയാള് കൂരെക്കുള്ളെ കടന്താത്‍മ് &lt;&lt;നിമ്മ എന്ത്ക്ക് അഗ്റേര്? ഫ്ള്ളെ സാഗാലെ, ഉറാങ്ക്റ&gt;&gt; എന്ത് സൊന്നെ്.</para>
<para style="p"><verse number="40" style="v" />ഇത്ണ കേ്ട്ടവരെല്ല: &lt;&lt;ഇയാക്കെന്താ ഫിരാന്താ&gt;&gt; എന്ത് നാണഗെട്സിനാര്. ഏസു അതിലി ഇര്‌ന്തവാര്‌ണ ബെള്‌യെ സൊല്ലി ബ്ട്ടെ്. അയി ഫ്ള്ളേത് അവ്വെ അപ്പലണാമ് മൂണ് കൂട്ടാളിഗാണാമ് കൂട്ടി ഫ്ള്ളെ ക്‌ടാത്തിര്‌ന്ത ഫട്ട്ക്ക് ഫോനെ്.<verse number="41" style="v" />ഏസു അത്ക്കെ ഫോയി ഫ്ള്ളേത് കയിന ഫ്‌ടിത്തെ്. അത് കളിന്ത് &lt;&lt;അമ്മെ, എ്ന്ത് നില്ല് എന്ത് നാന് നിനാണ സൊല്ലുറെ&gt;&gt; എന്ത അര്‌ത്താത്തി &lt;&lt;തലിദാ കൂം&gt;&gt; എന്ത് ഏസു സൊന്നെ്.</para>
<para style="p"><verse number="42" style="v" />അപ്പ്താനെ ഫ്ള്ളെ എന്ത് നടാന്ത. അയി ഫ്ള്ളേക്ക് ഫന്നന്റ് ബയ്സ് ആയിര്‌ന്ത്ത്. ഇത്ണ ഫ്ള്ളേത് അവ്വെയപ്പലാമ്, തന്ന് കൂട്ടാളിഗാമ് കണ്ട് അതിസ്യഫട്ടാര്.<verse number="43" style="v" />ഏസു അയി ഫ്ള്ളേത് അവ്വെ അപ്പലാക്കെ സൊന്നെ്: &lt;&lt;ഈ നടാന്തത്ണ കണ്ടിഫായി ബെള്‌യെ ബ്‍ട്റക്കില്ലെ.&gt;&gt; &lt;&lt;അവാക്ക് തിന്ന്യ എന്താറ്റ് കൊടിരി&gt;&gt; എന്ത് സൊന്നെ്.</para>
<chapter number="6" style="c" />
<para style="s">സൊന്ത ഊര്‌ക്കാറാര് ഏസുണ തള്ളിയെക്ക്റാര്</para>
<para style="p"><verse number="1" style="v" />അതിലിര്‌ന്ത് ഏസു തന്ന് സീമെക്കെ ഫോനെ്, അവെ് ഫിന്ന്‌ക്ക് കൂട്ടാളിഗാമ് ഫോനാര്.<verse number="2" style="v" />ഏസു സബത്ത് നാള് എഗൂദ ഫള്ളിക്ക് ഫോയി നല്ല ബുദ്ദി സൊല്ലി കൊട്ത്തെ്. ആള്‌ഗ അത്ണ കേ്ട്ട് അതിസ്യഫട്ടാര്: &lt;&lt;ഇയാള്‌ക്ക് ഇതെല്ല ഏതിലിര്‌ന്ത് കെടേത്ത്ത്? ഇയാള്‌ക്ക് എത്തറ ബുദ്ദി? എച്ചെ ഇയാള് അതിസ്യ സെയ്‌രെ്?&gt;&gt;<verse number="3" style="v" />&lt;&lt;ഇവെ് നമ്മ്ത് മറിയ മഗ ആസാരിത്താനെ? അയാള് തമ്പില ആക്കോബ്, യോസെ, ഊദാസ്, സീമോന് ഇവാര്‌ത്തെഗൊ? ഇവാന്‌ത് തങ്കെലാമ് നമ്മൊപ്പ ഇര്‌ക്കാര്&gt;&gt; എന്ത് സൊല്ലി അവാന ഒര് ബെലെ ബെക്കാലെ.</para>
<para style="p"><verse number="4" style="v" />അവാര്‌ക്കെ ഏസു സൊന്നെ്: &lt;&lt;ഒര് സാമി ദാസ്‌ന ബേറെ ഊര്‌ക്കാറാരെല്ല മതിക്കാര്; ആന സൊന്ത കൂരക്കാറാര്‌മ് കുടുമകൂട്ടഗാമ് ഊര്‌ക്കാറാര്‌മ് അയാള്‌ണ മതിക്കതില്ലെ.&gt;&gt;</para>
<para style="p"><verse number="5" style="v" />ഏസു അത്ക്ക്റാഗ ഏതൊ ഒന്ത്റണ്ട് നോയിക്കാറാര്‌ണ കയി ബെത്ത് തെള്‌സിനെ്. അവാര്‌ക്ക് നമ്പിക്ക ഇല്ലാത്തനാലെ അതിലി ബേറൊര് അതിസ്യാമ് സെയ്യ മുട്യാലെ.<verse number="6" style="v" />ഏസു തനാണ അവാര് നമ്പാത്തനാലെ അതിസ്യ ഫട്ടെക്കിനെ്.</para>
<para style="s">ഫന്നന്റ് കൂട്ടാളിഗാണ റണാണ്ടാള് ബെത്ത് ഊര്‌ക്ക്റാഗ സൊല്ലി ബ്‍ട്റെ്</para>
<para style="p">ഫിന്നെ ഏസു സുറ്റ്മുറ്റ്റ്ക്ക ഊര്‌ക്ക്റാഗ ഫോയി ബുദ്ദി സൊല്ലി കൊട്ത്തെ്.<verse number="7" style="v" />ഫ്റ ഏസു തന്ന്ത് ഫന്നന്റ് കൂട്ടാളിഗാണ ബര്‌സി. ഓരോര് ഊര്‌ഗാക്ക് റണാണ്ടാള് ബെത്ത് സൊല്ലി ബ്ട്ടെ്; ഒപ്പ, തട്ടിര്‌ക്ക ജാതിഗാണ തുറാത്ത്യ അവാര്‌ക്ക് അദിഗാരാമ് കൊട്ത്തെ്.<verse number="8" style="v" />&lt;&lt;നിമ്മ ഫോര ബയിക്ക് ദറ്‌മ്മ ഫയ്യൊ ഫണകാളൊ കെട്ടഞ്ചോറോ എട്ക്ക ബേട.<verse number="9" style="v" />നിമ്മ ഇക്കിയിര്‌ക്ക അങ്കി, സെര്‌ഫ്, കുത്തി നടാക്ക്യ ഒര് തടി അല്ലാദെ ഒന്ത്മ് ബേട.<verse number="10" style="v" />നിമ്മ ഏതാറ്റ് ഒര് കൂരേക്ക് ഫോന അയി ഊര്‌ണ ബ്ട്ട് ബര മട്ട് അതിലി താനെ ഇര്‌ക്കുടൊ.<verse number="11" style="v" />ഏതാറ്റ് ഊരിലി നിമാണ കയി ഏ്ന്താതെമ് നിമ്മ്ത് സൊല്ല് ഗവനിക്കാതെമ് ഇര്‌ന്ത അത്ണ ബ്ട്ട് ഫോയി. ഇച്ചെ സെയ്‌തനാലെ അവാര്‌ക്ക് ബര എല്ല കജട്ടഗാക്ക്മ് നിമ്മ കുറ്റക്കാറാര് അല്ല എന്ത് അവാര്‌ക്ക് തെര്യ നിമ്മ് കാലില്യ ദൂളിണ തട്ടിയെക്കി കടായിരി!&gt;&gt;</para>
<para style="p"><verse number="12" style="v" />അച്ചെ കൂട്ടാളിഗ ഊര്‌ക്ക്റ ഫോയി നിമ്മ് തെറ്റ്ഗണ തള്ളി നല്ല ബയിക്ക് ബായി എന്ത് സൊന്നാര്.<verse number="13" style="v" />അവാര് എത്തിന്യൊ തട്ടിര്‌ക്ക കെട്ട ജാതിഗണ ഒയ്ഫിസിനാര്, നോയിക്കാറാര്‌ണ എണ്ണെ<note caller="+" style="f">fk എണ്ണെ</note>
<para style="fk">:<char style="ft" closed="false">ഒലിവ് മര ഫഗാത് ബെദേലിര്‌ന്ത് ആട്ടി എട്ക്ക എണ്ണെത്തെ ഇത്. (ഒലിവെണ്ണെ).</char></para>ഫൂസി നല്ലതാക്കിനാര്.</para>
<para style="s">ഓഗന്നാന കൊല്ലുറാര്</para>
<para style="p"><verse number="14" style="v" />അച്ചെ ഏസു ഫേര് കേ്ട്ടവനായി തീന്തെ്; അയി സേതി ഏരോദ റാജാവ്മ് കേ്ട്ടെ്. ഫഗ്തി ആള്‌ഗ സൊല്ലുറാര് &lt;&lt;അയി സത്ത ഓഗന്നാത്തെ ഉരുവ എട്ത്ത് ബന്ത്റ്ക്ക ഈ ഏസു; അത്ക്ക്ത്തെ അയാള് അതിസ്യഗ സെയ്‌രാത്.&gt;&gt;</para>
<para style="p"><verse number="15" style="v" />ഫഗ്തി ആള്‌ഗ സൊല്ലുറാര് ഏലിയാവ് എന്ത്, ബേറെ ഫഗ്തി ആള്‌ഗ സൊല്ലുറാര് മുന്ത്ക്കെത്ത കാലത്തില്യ ഒര് സാമി ദാസ് എന്ത്.</para>
<para style="p"><verse number="16" style="v" />ഇത്ണെല്ല കേ്ട്ട ഏരോദ റാജാവ് &lt;&lt;നാന് തലെ ബെട്ടി കൊന്ത ഓഗന്നാത്തെ ഉജ്റ് എന്ത്റ്ക്കെ്.&gt;&gt;<verse number="17" style="v" />തന്ന് തമ്പി ഫീലിഫോസ്‌ത് ഫെ്ണ്ട് എരോദ്യണ ഏരോദ റാജാവ് ഫെ്ണ്ടാക്കിര്‌ന്തെ്. &lt;&lt;നിന്ന് തമ്പി ഫെ്ണ്ട്ണ നിന്ന് സൊന്ത ഫെ്ണ്ടാക്കി ബെത്ത്‌ര്‌ക്കാത് സരിയല്ല&gt;&gt; എന്ത് ഓഗന്നെ് ഏരോദ റാജാവ്ക്ക് സൊല്ലിര്‌ന്തെ്.<verse number="18" style="v" />അവണ ഫിര്യഫട്സ്യ ഏരോദ റാജാവ് ഫടെഗണ ബ്ട്ട് ഓഗന്നാന ഫ്‌ടിത്ത് തുറ്ങ്ക്ക്കെ ഇക്കിനെ്.</para>
<para style="p"><verse number="19" style="v" />അവ ഓഗന്നനോട ഇര്‌ക്ക മൊനേക്ക് അവാന കൊല്ലുടൊ എന്ത് നെനേത്ത. ആന അത് ഒന്ത്മ് നടാക്കാലെ.<verse number="20" style="v" />ഓഗന്നെ് നല്ലവാന്‌മ് നേരോടെ നടക്കവാന്‌മ് എന്ത് എല്ല ആള്‌ഗാക്ക്മ് തെര്‌രനാലെ അയാള്‌ണ കൊല്ല്യ ഏരോദ റാജാവ്ക്ക് കോവെ ഫ്‌ടിത്ത്ത്. അത്ക്ക് അയാള്‌ണ ഒന്ത്മ് സെയ്യാതെ നല്ലമായി ബെത്ത്‌ര്‌ന്തെ്. ഓഗന്നാന്ത് നായ കേ്ട്ട് ഏരോദ റാജാവ്ത് മനേസ്‌ക്ക് അങ്കലാഫ് ഫ്‌ടിത്ത്ത്, ആനാല്‌മ് അയാള്‌ത് ബുദ്ദിനായ ഫിര്യ ഫിര്യാത്ത് കേ്ട്ട്റ്‍ന്തെ്.</para>
<para style="p"><verse number="21" style="v" />അച്ചെ ഇര്‌ക്കാട്ടി അവ ആസെഫട്ട ഫാസെ ഒര് നാള് ബന്ത്ത്. അത് റാജാവ്ത് ഫ്‌റാന്തനാള് ആയിര്‌ന്ത്ത്. അയി നാള് ഏരോദ റാജാവ് ബെല്ല്യ ഉദ്ദേഗക്കാറാര്‌ക്ക്‌മ് ഫടെതലെവലാക്ക്മ് ഗലീലെ ഊരില്യ അദിഗാരിഗാക്ക്മ് ബ്‍ര്‌ന്ത് കൊട്ത്തെ്.<verse number="22" style="v" />എരോദ്യാത് മഗ റാജാവ്ത് മദ്ദേസാക്ക് ഫോയി അവാര് മുന്ത്ക്ക് ആട്ട് ആടിന. ഏരോദ റാജാവ്ക്ക്മ് ബ്‍ര്‌ന്ത്കാറാര്‌ക്ക്‌മ് അയി ആട്ട് ഫ്‌ടിത്ത് ഫോറ്റു.<verse number="23" style="v" />അത്ക്ക് റാജാവ് അവാള്‌ക്കെ: &lt;&lt;നീ കേ്ക്ക എന്താമ് നാന് തര്‌വെ. എന്ന്‌ത് ഫഗ്തി റാജ്യാണ കേ്ട്ടാല്‌മ് നിനാക്ക് തര്‌വെ.&gt;&gt; അവാക്ക് ബാക്ക് കൊട്ത്തെ്.</para>
<para style="p"><verse number="24" style="v" />അവ അവ്വാസി ഫട്ട്ക്ക് ഓടി ഫോയി &lt;&lt;നാന് എന്തണ കേ്ക്ക്യ&gt;&gt; എന്ത് അവ്വാസിന കേ്ട്ട. &lt;&lt;ഓഗന്നാന്ത് തലേന തര്യ സൊല്ലു&gt;&gt; അവ്വാസി സൊന്ന.</para>
<para style="p"><verse number="25" style="v" />അക്കുളെ അവ ബേഗ ഓടി ഫോയി &lt;&lt;എനാക്ക് ഓഗന്നാന്ത് തലേന ഒര് ബട്ടാക്കെ തര്‌ടൊ&gt;&gt; എന്ത് റാജാവ്ക്കെ സൊന്ന.</para>
<para style="p"><verse number="26" style="v" />ഇത്ണ കേ്ട്ട് ഏരോദ റാജാവ്ക്ക് എച്ചെഗൊ ആറ്റ്. തന്ന് ബ്ര്‌ന്താളിഗ മുന്ത്ക്ക് അവാക്ക് ബാക്ക് കൊട്ത്തനാലെ അയി ബാക്ക് ഫാലിക്കാദെ ഇര്‌ക്ക്യ മുട്യ.<verse number="27" style="v" />അപ്പ് താനെ റാജാവ് ഒര് ഫടെയാളിന ഒളേത്ത് ഓഗന്നാന്ത് തലേന ബെട്ടി ബര്‌യ തുറ്ങ്ക്ക്കെ അന്‌ഫിനെ്.<verse number="28" style="v" />ഫടെയാളി ഫോയി ഓഗന്നാന്ത് തലേന ബെട്ടി ഒര് ബട്ടാക്കെ എട്ത്ത് ബന്ത് റാജാവ്ത് മദ്ദേസാക്കെ എത്തിസിനെ്. അയാള് അത്ണ ഫ്ള്ളെ കയിക്ക് കൊട്ത്തെ്. അവ എട്ത്ത് ഫോയി അവ്വാസിക്ക് കൊട്ത്ത.<verse number="29" style="v" />ഓഗന്നെ് കൂട്ടാളിഗ ഈ സേതി കേ്ട്ട് ഓഗന്നെ് സാവ്ണ ബാങ്കി ഫോയി ഫൊതേത്താര്.</para>
<para style="s">അഞ്ചായിര ആണ് മക്കാക്ക് ഏസു ഫജി ആറ്സ്റെ്</para>
<para style="p"><verse number="30" style="v" />ഊര്‌ക്ക്റാഗ സാമി നായണ സൊല്ല്യ ഏസു അന്‌ഫിനെ് കൂട്ടാളിഗ തില്‌മ്പി എജ്ജിനാര്. തമ്മ സെയ്‌താത്ണാമ് ഫട്സിനാത്‍ണാമ് ഏസുക്കെ സൊന്നാര്.<verse number="31" style="v" />ആള്‌ഗ ബന്ത് ഫോയി കൊണ്ട് ഇര്‌ക്കനാലെ ഏസുക്ക്മ് കൂട്ടാളിഗാക്ക്മ് തിന്ന്യ ഗൂടി ഒയിവെ കെടേക്കാതെ ആറ്റ്. &lt;&lt;ഇതിലി ഒയിവ് കെടേക്കാത്തനാലെ ബായി ഒച്ചാരി ഫോയി എളേക്കില&gt;&gt; എന്ത് ഏസു കൂട്ടാളിഗാക്കെ സൊന്നെ്.<verse number="32" style="v" />അച്ചെ ഒര് ഒയ്‌ന്ത എടേക്ക് അവാര് തോണിക്ക് ഏ്റി ഫോനാര്.</para>
<para style="p"><verse number="33" style="v" />അവാര് ഫോനാത്‌ന ഫല ആള്‌ഗ കണ്ടാര്. അയി ഫോനാത് ഏസുലത്തെ എന്ത് അവാര്‌ക്ക് തെര്‌ന്താത്. അത്‌നാലെ എല്ല ഊരിലിന്ത്മ് ആള്‌ഗ ഏസു ഫോര ഫട്ട്ക്ക് ഓടി ഫോനാര്. ഏസു എത്താത്ത മുത അവാര് ആങ്ക് എത്തിര്‌ന്താര്.<verse number="34" style="v" />ഏസു അത്ക്കെ എത്തിനാത്‍മ് എത്തിന്യൊ ആള്‌ഗ തനാണ കാത്ത്‍ര്‌ക്കാത്ണ അയാള് കണ്ടെ്. അവാര്‌ണ ഉക്കി ബ്ട്ട മാട്ണ ഫാസെ കണ്ട് ഏസുക്ക് ബേ്റ് ബെന്ത്ത്. അത്ക്ക് അവാര്‌ഗാക്ക് ബുദ്ദി സൊല്ലി കൊട്ത്തെ്.<verse number="35" style="v" />അച്ചെ ജാമ ആറ്റ്. അക്കുളെ കൂട്ടാളിഗ ഏസുക്കെ ഫോയി സൊന്നാര്: &lt;&lt;നേര ഫോറ്റു, അര്‌ഗെ സുറ്റ് കൂരെക്കാട് ഒന്ത്മില്ലെ.<verse number="36" style="v" />ആള്‌ഗ ഇര്‌ക്ക എടേഗാക്കോ ഊര്‌ഗാക്കോ ഫോയി ഇവാര്‌ണ എന്താറ്റ് ബാങ്കി തിന്ന്യ സൊല്ലി ബ്ട്‍ടൊമെ.&gt;&gt;</para>
<para style="p"><verse number="37" style="v" />അക്കുളെ ഏസു: &lt;&lt;നിമ്മ താനെ തിന്ന്യ കൊടിരി&gt;&gt; എന്ത് കൂട്ടാളിഗാക്കെ സൊന്നെ്. അപ്പ് കൂട്ടാളിഗ കേ്ട്ടാര്: &lt;&lt;ഇത്തിനി ആള്‌ഗാക്ക് കൊട്ക്ക്യ അപ്പ എമ്മ് കയി‌ലി ഏതി? അച്ചെ അപ്പ ബാങ്ക്റതാന എമ്മ ഓരോ ആള് ഒര് മാസ ബേലെ എട്ത്താത്തെ ഫണ കെടേക്കു.&gt;&gt;</para>
<para style="p"><verse number="38" style="v" />&lt;&lt;നിമ്മ് കയി‌ലി എത്തിനി അപ്പ ഇര്‌ക്ക്‌ത്?&gt;&gt; ഏസു കൂട്ടാളിഗാണ കേ്ട്ടെ്. അവാര് ഫോയി നോടി: &lt;&lt;അഞ്ചപ്പാമ് റണ്ട് മീന്‌മ് ഇര്‌ക്ക്‌ത്&gt;&gt; എന്ത് സൊന്നാര്.</para>
<para style="p"><verse number="39" style="v" />ഏസു കൂട്ടാളിഗാക്കെ: &lt;&lt;എല്ലാവര്‌ണാമ് സര സരമായി ഫുല്ല്‌ക്കെ കുക്കാക്ക്യ സൊല്ലിരി&gt;&gt; എന്തെ്.<verse number="40" style="v" />അവാര് നൂറ് അമ്പാത് ആള്‌ഗ ബെത്ത് ഫന്തിലി നിരാന്ത് കുക്കാന്താര്.<verse number="41" style="v" />ഏസു അഞ്ച് അപ്പണാമ് റണ്ട് മീന്‌ണാമ് എട്ത്ത് മേല് നോടി സാമിക്ക് നണ്ണി സൊന്നെ്. അപ്പണാമ് മീന്‌ണാമ് മുറുത്ത് മുറുത്ത് കൂട്ടാളിഗാക്കെ കൊട്ത്തെ്. &lt;&lt;ഇത്ണ ആള്‌ഗാക്ക് കൊടിരി&gt;&gt; എന്ത് ഏസു സൊന്നെ്.<verse number="42" style="v" />എല്ലാര്‌മ് ബേ്റ് തുമ്പ തിന്താര്.<verse number="43" style="v" />തിന്ത മിച്ച ഫന്നന്റ് കൂടെ അപ്പാമ് മീന്‌മ് മിഞ്ചിത്ത്.<verse number="44" style="v" />തിന്തവാരിലി അഞ്ചായിര ആണ്‌മക്ക താനെ ഇര്‌ന്താര്.</para>
<para style="s">തണ്ണിക്ക് മേല് ഏസു നടാക്കെ്</para>
<para style="p"><verse number="45" style="v" />ഏസു ആള്‌ഗാണ അവാനവാന്ത് കൂരെക്കെ ഫോയ സൊന്നെ്; തന്ന് കൂട്ടാളിഗാക്കെ തോണി ഏ്റി അയ്യേട്ടി ഇര്‌ക്ക ബെത്‍സെയിദെക്ക് ഫോയ ഏസു സൊന്നെ്.<verse number="46" style="v" />അത്കളിന്ത് താന് ഗുഡ്ഡേക്ക് ഫരേസ്യ ഫോനെ്.<verse number="47" style="v" />ജാമ ആയിമ് തോണി അയ്യേട്ടി എത്താതെ നട് കടാലിലി ഇര്‌ന്ത്ത്. ഏസു ഒര്‌ത്തെ് താനെ ഏ്ട്ടിലിമ്‍ര്‌ന്തെ്.<verse number="48" style="v" />അവാര്‌ക്ക് നേരെ കാറ്റ് ബീസ്റാത്ക്ക് തോണിന അയ്യേട്ടി എത്തിസ്യ മുട്യാലെ. അച്ചെ കൂട്ടാളിഗ ഒഗേന്ത് സാറാത്ണ ഏസു ദൂരാത്തിതാനെ കണ്ടെ്. കോയി കൂഗ്റ ജാമാത്തി ഏസു തണ്ണി കുദ്ദാക്ക് നടാന്ത് തോണി അര്‌ഗെ ഫോനെ്. അവാര്‌ണ കടാന്ത് ഫോയ ഏസു നെനേത്തെ്.<verse number="49" style="v" />ഏസു തണ്ണിമേലെ നടാന്ത് ഫോരാത്ണ കൂട്ടാളിഗ കണ്ടാര്. എന്തഗൊ ജാതി എന്ത് അവാര് നെനേത്ത് കോവെക്ക് അഞ്ചി അഗാറിനാര്.<verse number="50" style="v" />എല്ലാര്‌മ് അയാള്‌ണ കണ്ട് കോവെ ഫട്ടാര്.</para>
<para style="p">അക്കുളെ ഏസു: &lt;&lt;കോവെ ഫടാദി; ഇത് നാന്‌ത്തെ, അഞ്ചാതെ ഇരിരി&gt;&gt; എന്ത് സൊന്നെ്.<verse number="51" style="v" />അക്കുളെ ഏസു തോണിക്കെ ഏ്റിനെ്. അപ്പ് താനെ കാറ്റ് നിന്ത്ത്. അവാര് മരത്തട്ടി എക്കിനാര്.<verse number="52" style="v" />അഞ്ച് അപ്പണ ഫെരിഗിസിനാത്ണ കണ്ണാറാകണ്ട് ഗൂടി കൂട്ടാളിഗാക്ക് അതിലി അര്‌ത്ത തെര്യാലെ. അവാര്‌ക്ക് അത്ണ നെപ്പ് കെടെസ്യ മുട്യാലെ.<figure style="fig" desc="Peter sees Jesus walking on the water" file="cn01720B.tif" size="col" loc="After verse 52" copy="(c) David C. Cook" ref="After verse 52">ഏസു കടാല് തണ്ണിക്കുദ്ദാക്ക് നടാന്ത് ബരെ്</figure></para>
<para style="s">മൊത്തന ആള്‌ഗാണ ഏസു സൌവ്വിയാക്ക്‌റെ്</para>
<para style="p"><verse number="53" style="v" />ഏസുമ് കൂട്ടാളിഗാമ് അയ്യേട്ടിര്‌ക്ക ഗന്നേസരെ എന്ത എടേക്കെ ഫോയി ഏ്ട്ടി ഏ്റിനാര്. അവാര് തോണിന അത്ക്കെ താനെ കെട്ടി ബെത്ത് ഫോനാര്.<verse number="54" style="v" />അക്കുളെ അതിലിര്‌ക്ക ആള്‌ഗ ഏസുണ കണ്ടാത്‍മ് അവെ് ആര് എന്ത് നെപ്പ് കെടേസിനാര്.<verse number="55" style="v" />അവാര് ഏസു അത്ക്കെ ബന്ത സേതി അര്‌ഗെയിര്‌ക്ക ഊര്‌ക്ക്റാഗ ഓടി ഫോയി സൊന്നാര്. ഈ സേതി കേ്ട്ട ആള്‌ഗ തമ്മ് നോയിക്കാറാര്‌ണ കെട്ടി എട്ത്ത് ബന്താര്.<verse number="56" style="v" />ഏസു അയി നാട്‌ല്യ ഏത് ഊര്‌ക്ക്റാഗ ഫോനാല്‌മ്, ഫട്ടണക്ക്റാഗ ഫോനാല്‌മ്, ഏസു ഏത്ക്കെല്ലാ ഫോരാനൊ അത്ക്കെല്ല ആള്‌ഗ നോയിക്കാറാര്‌ണ എട്ത്ത് ബന്ത് അതിലിര്‌ക്ക സന്തേക്ക്റാഗ ക്‌ടാത്തിനാര്. ഇവാര് &lt;&lt;നിന്ന്ത് സിലെന എന്താല് അണ്ണിന മതി&gt;&gt; എന്ത് ഏസുണ അഗ്ത് കേ്ട്ടാര്. അയാള്‌ണ അണ്ണിനവാര് മുച്ചുട സൌവ്വിയാനാര്.</para>
<chapter number="7" style="c" />
<para style="s">ഫാട്ടി ഫാട്ടല സട്ട</para>
<para style="p"><verse number="1" style="v" />എര്‌സലേമിലി ഇര്‌ന്ത് ഏസു ഫട്ട്ക്ക് ഫഗ്തി ഫരിസലാമ് ബേദ ബാത്ത്യലാമ് എത്തിനാര്.<verse number="2" style="v" />ഏസുത് ഫഗ്തി കൂട്ടാളിഗ കയികച്ചാതെ തിങ്കാത്ണ അവാര് കണ്ടാര്<note caller="+" style="f">+</note>
<para style="fk">കയി കച്ചാതെ തിങ്കാത്ണ അവാര് കണ്ടാര്<char style="ft" closed="false">തീനി തിങ്കാത്ക്ക് മുത എച്ചെല്ല കയിന കച്ച്ടൊ എന്ത് എഗൂദാര്‌ക്ക് സട്ടഗ ഇര്‌ന്ത്ത്.</char></para>.</para>
<para style="p"><verse number="3" style="v" />എഗൂദാര്‌മ് ഫരിസലാമ് ഫാട്ടി ഫാട്ടല സട്ട ഫടി കയി കച്ചാതെ ഒന്ത്മെ തിന്നമാട്ടാര്.<verse number="4" style="v" />കടേക്ക് ഫോയി ബന്താക്കി തണ്ണി ആടാതെ ഒന്ത്മ് തിന്നമാട്ടാര്<note caller="+" style="f">+<char style="ft" closed="false">മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി &lt;കടേക്ക് ഫോയി എന്ത ബാങ്കി ബന്താല്‌മ് മുത അവാര് അത്ണ കച്ച്‌വാര്&gt; എന്ത് ഇര്‌ക്ക്‌ത്. ബേറെ ഫഗ്തി കായ്‌താത്തി &lt;കടേക്ക് ഫോയി ബന്താക്കി തണ്ണി ആടാതെ ഒന്ത്മ് തിന്നമാട്ടാര്&gt; എന്ത് എള്‌തി ഇര്‌ക്ക്‌ത്.</char></note>. തണ്ണി കുടിക്ക സെമ്പൊ, മൊന്തെഗൊ, സെമ്പ് ഫാത്രാഗൊ<note caller="+" style="f">+<char style="ft" closed="false">മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി &lt;ഫായ്ഗാമ് കച്ച്ടൊ&gt; എന്ത്മ് എള്‌തി ഇര്‌ക്ക്‌ത്.</char></note>എന്ത ആനാല്‌മ് കച്ചാതെ ഫ്ളാങ്ക മാട്ടാര്.</para>
<para style="p"><verse number="5" style="v" />ഫരിസലാമ് ബേദ ബാത്ത്യലാമ് ഏസുണ കേ്ട്ടാര്: &lt;&lt;നിന്ന് കൂട്ടാളിഗ മാത്ര നമ്മ്ത് ഫാട്ടി ഫാട്ടല കാലത്തില്യ സട്ടണ തള്ളി കയി കച്ചാതെ തിങ്കാത് എന്ത്ക്ക്?&gt;&gt;</para>
<para style="p"><verse number="6" style="v" />അത്ക്ക് ഏസു ബത്ള് സൊന്നെ്: &lt;&lt;ബെളിയെ നല്ലവാരായി നടിക്ക നിമാണ എസയ്യ ദാസ് സൊന്നാത് എത്തറ സെരി:</para>
<para style="q1">&lt;ഈ ജന ബെറ്തെ ബായിലി എനാണ മതിക്കാര്;</para>
<para style="q2">ആന അവാര്‌ത് മനേസിലി നാന് ഇല്ലെ, എനാണ അവാര് തള്ളി എക്കിനാര്.<verse number="7" style="v" />മന്‌സെ് സട്ടണ സാമി സട്ട എന്ത് സൊല്ലി അവാര് ഫട്സ്റനാലെ എനാണ അവാര് കുമ്മ്‌ട്‌റാത് ബെറ്തെ.&gt;</para>
<para style="p"><verse number="8" style="v" />നിമ്മ സാമി സട്ടണ തള്ളി മന്‌സാര് സട്ടണ എട്ത്ത് നടാത്ത്റാര്.&gt;&gt;<verse number="9" style="v" />ഏസു ഫിന്നേമ് അവാര്‌ക്കെ: &lt;&lt;നിമ്മ നല്ല ആള്‌ഗ, സാമി സട്ടണ ഒസണോട തള്ളി എക്കി നിമ്മ ഫാട്ടി ഫാട്ടല സട്ട മതി എന്ത് നെനേക്കേര്.<verse number="10" style="v" />മോസെ ഫാട്ടെ് സൊന്നെ്: &lt;നീ നിന്ന് അവ്വെ അപ്പലാണ മതിക്ക്ടൊ; അവ്വെ അപ്പലാണ കുറ്റ സൊല്ലുറവാന കൊല്ലുടൊ&gt;.<verse number="11" style="v" />ആന നിമ്മ ഒര്‌ത്തന തന്ന് അവ്വെ അപ്പലാക്ക് കൊട്ക്കാത്‌ന &lt;കൊര്‍ബ്ബാ&gt; എന്ത് സൊന്ന മതി എന്ത് സൊല്ലി ഫട്സ്റേര്. ഇത്ക്ക് അര്‌ത്ത &lt;അത്ണ നാന് സാമിക്ക് നേര്‌സെ കൊട്‌തറ്‌ക്കെ&gt;.<verse number="12" style="v" />അവ്വെ അപ്പലാക്ക് ഒന്ത്മ് സെയ്യ നിമ്മ അവാര്‌ണ ബ്ട്റാതില്ലെ.<verse number="13" style="v" />സാമി നേമഫടി നടാക്ക്യ നിമ്മ സൊല്ലുറാത് ഇല്ലെ. നിമ്മ് സട്ടാക്ക് മതിഫ് കെടേക്ക്ടൊ എന്ത് നിമ്മ നെനേക്കേര്.&gt;&gt;<figure style="fig" desc="Ceremonial washing" file="lb00280c.tif" size="col" loc="After verse 13" copy="(c) Horace Knowles/ Louice Bass people" ref="After verse 13">എഗൂദാര് സട്ടണ ഫാസെ കയി കച്ച്റാര്</figure></para>
<para style="s">മന്‌സന കെട്സ്റാത് എന്ത</para>
<para style="p"><verse number="14" style="v" />ഫിന്നേമ് ഏസു ആള്‌ഗാണ ഒളേത്ത് ബര്‌സി സൊന്നെ്: &lt;&lt;നാന് സൊല്ലുറാത്ണ സൊക്കാന കേ്ട്ട് മനേസ്‌ക്ക് ആക്കിരി.<verse number="15" style="v" />ഉള്ള്‌ക്ക് ഫോര ഒന്ത്മ് ഒര്‌ത്തന മോസ മാട്റാതില്ലെ്. ആന അവാനോടെ ഇര്‌ന്ത് ബെള്‌യെ ബരാത്‍ത്തെ അവാന മോസ ആക്ക്റാത്.&gt;&gt;<note caller="+" style="f">+<char style="fr" closed="false">7:16</char><char style="ft" closed="false">&lt;&lt;നാന് സൊന്നാത്ണ കേ്ക്ക്യ മനേസ് ഇര്‌ക്കവെ് അച്ചെ നടാക്കുടൊ&gt;&gt;:- മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി ഈ സുലാക്ക സേത്തി എള്‌തി ബെത്ത്‌ര്‌ക്കാര്.</char></note></para>
<para style="p"><verse number="17" style="v" />അത്കളിന്ത് ഏസു ആള്‌ഗാണ ബ്ട്ട് തള്ളി കൂരേക്ക് ഫുക്കിനെ്. ഏസുത് കൂട്ടാളിഗ അയാള് സൊന്ന ഫൊറ്‌ള് എച്ചെ എന്ത് കേ്ട്ടാര്.<verse number="18" style="v" />അവാര്‌ക്ക് ഏസു സൊന്നെ്: &lt;&lt;നിമാക്ക് ഇന്നിമ് അത്ഗണ നെപ്പ് കെടേസ്യ മുട്യാഗ? ബെള്‌യെ ഇര്‌ന്ത് ബേ്റ്ക്ക് ഫോര ഒന്ത്മ് ഒര് മന്‌സന കെട്സ്റാതില്ലെ എന്ത് തെര്യാഗ?<verse number="19" style="v" />മന്‌സാന്‌ത് മനേസ്‌ക്ക് അയി സാഫാട് എത്ത്റതില്ലെ; അത് ഫോയി മന്‌സാന്ത് ബേ്റ്ക്ക് എത്ത്ത്. അത്കളിന്ത് ബെളിക്ക് ഇര്‌ന്ത ഫോറ്റു.&gt;&gt; (ഇച്ചെ ഏസു സൊന്നാത്‌നാലെ തിങ്കാത് എന്ത ആനാല്‌മ് നല്ലാത്‍ത്തെ എന്ത് ഏസു തെരീസിനെ്).</para>
<para style="p"><verse number="20" style="v" />ഏസു ഫിന്നേമ് സൊന്നെ്: &lt;&lt;മന്‌സാന്ത് ഉള്ളെ ഇര്‌ന്ത് ബെള്‌യെ ബരാത് അവാന കെട്സ്‌ത്.<verse number="21" style="v" />മന്‌സെ് മനേസിലിര്‌ന്ത് കെട്ടെണ്ണ, ബേസി ആട്റാത്, ത്റ്‍ട്ട്, കൊല്ലുറാത്, ബെപ്പാട്ടി ബെക്കാത്,<verse number="22" style="v" />ഫെരാസെ, കെട്ടാത് സെയ്‌രാത്, വഞ്ചണെ, കണ്ണ്കടി, കുറ്റ സൊല്ലുറാത്, ദാറ്‍ബൂറ സെയ്‌രാത്, മേഗാമ്പ്, തിര്‌വത്താര്‌ണ ഫാസെ സെയ്‌രാത് ഇത്ഗെല്ല ബെള്‌യെ ബര്‌ത്.<verse number="23" style="v" />മന്‌സെ് മനേസിലിര്‌ന്ത് ബര ഇത്ഗാത്തെ ഒര് മന്‌സന കെട്സ്റാത്.&gt;&gt;</para>
<para style="s">എഗൂദ ജാതി അല്ലാത്ത ഒര്‌ത്തിത് മഗണ ഏസു തെളിസ്റെ്</para>
<para style="p"><verse number="24" style="v" />ഏസു അയി എടേന തള്ളി സോര് എന്ത ഫട്ടണാക്ക് ഫോനെ്. അതിലി ഒര് കൂരേലി ഇര്‌ന്തെ്. താന് ബന്ത്റ്ക്കാത് ആര്‌ക്ക്‌മ് തെര്‌രാക്കില്ലെന്ത് ഏസു നെനേത്തെ്. എന്ത്ട്ട്മ് അത് മുട്യാലെ.<verse number="25" style="v" />കെട്ട ജാതി നമ്പിന ഒര് ഫ്ള്ളേത് അവ്വാസിക്ക് ഏസു ആങ്ക് ഇര്‌ക്ക സേതി കെടേത്ത്ത്. അവ എഗൂദ ജാതിക്കാറ്സി അല്ല. സിറിയ എങ്ക റാജ്യാത്തി ഫൊയിനിക്ക്യ എന്ത നാട്‍ലി ഫ്റാന്ത് ബളാന്ത യെവന നാട്‌ക്കാറ്സി.<verse number="26" style="v" />അവ അത്ക്കെ ഫോയി ഏസു കാല്‌ക്ക് ബ്‌ന്ത് കുമ്മ്‌ടിന. &lt;&lt;തന്ന് മഗണ തട്ടി ഇര്‌ക്ക ജാതിന സെറ്റെ ഒയ്ഫിസി തര്‌ടൊമേ&gt;&gt; എന്ത് സൊന്ന.<verse number="27" style="v" />അവാള്‌ക്കെ ഏസു സൊന്നെ്: &lt;&lt;മക്കാള്‌ത് സാഫാട്ണ നായി കുട്ടിഗാക്ക് ഇക്കി കൊട്ക്കാത് സെരിയല്ല. ആദ്യ മക്ക ബേ്റ് തുമ്പ്ടൊ.&gt;&gt;</para>
<para style="p"><verse number="28" style="v" />അവ സൊന്ന: &lt;&lt;അയ്യ, നീ സൊന്നാത് സെരിത്തെ; ആന മക്കഗ തിന്ന്ഗാട്ടി മണ്ണ്ക്ക് അലേറ എച്ചഗണ നായി കുട്ടിഗാമ് തിന്ന്റതില്ലേഗ?&gt;&gt;</para>
<para style="p"><verse number="29" style="v" />ഏസു അവാള്‌ക്കെ സൊന്നെ്: &lt;&lt;നീ ഇച്ചെ സൊന്നനാലെ നീ കേ്ട്ടാത്‌ന നാന് നിനാക്ക് തന്ത്റ്ക്കെ. ഇനി നീ ഫോ, നിന്ന് മഗണ തട്ടിര്‌ക്ക ജാതി അവണ ബ്ട്ട് ഫോറ്റു.&gt;&gt;</para>
<para style="p"><verse number="30" style="v" />അവ കൂരെക്കെ തില്‌മ്പി എത്തിനാത്‍മ് തന്ന് മഗ നല്ലമായി മത്ള് കുദ്ദാക്ക് ക്‌ടാന്ത് ഇര്‌ക്കാത്ണ കണ്ട; അയി ജാതി തന്ന് മഗണ ബ്ട്ട് ഫോയിര്‌ന്ത്ത്.</para>
<para style="s">ഏസു സെഗ്ടാന സൌവ്വിയാക്കറെ്</para>
<para style="p"><verse number="31" style="v" />അത്കളിന്ത് സോര് നാട്ണ തള്ളി ഏസു സീദോന് മേലെ ഫോയി ദെക്കെഫൊലിന കടാന്ത് ഗലീലെ കടലോരാക്ക് എത്തിനെ്.<verse number="32" style="v" />അത്ക്കെ സെഗ്ട്മ്, തൊത്തലെമ് ആന ഒര്‌ത്തന ആള്‌ഗ ഏസുത് അര്‌ഗെ എട്ത്ത് ബന്താര്. &lt;&lt;അയ്യ, ഇയാള്‌ണ സെറ്റെ അണ്ണി സൌവ്വി ആക്ക്ടൊമേ&gt;&gt; എന്താര്.<verse number="33" style="v" />അയാള്‌ണ ഏസു ആള്‌കൂട്ടാത്തിര്‌ന്ത് ഒച്ചാരി കൂട്ടിഫോയി കാത്ക്ക് ബിരാല് ഇക്കിനെ്. അത്കളിന്ത് തന്ന് ബിരാല്‌ക്കെ തുപ്പി അവാന്ത് നാക്ക്ണ അണ്ണിനെ്.<verse number="34" style="v" />മേല് നോടി ഒര് സുഗിവെ സുഗിത്ത് തുറാന്ത്ബ്ട് എങ്ക അര്‌ത്താത്തി &lt;&lt;എഫത്താ&gt;&gt; എന്ത് ഏസു അയാള്‌ണ സൊന്നെ്.</para>
<para style="p"><verse number="35" style="v" />ഏസു ഇച്ചെ സെയ്‌താത്‍മ് കാത് തുറാന്ത്ത്. അയാള്‌ത് തൊത്തലെ ബായി സൌവ്വി ആയി നല്ലമായി ഫേസാമ് സെയ്‌തെ്.<verse number="36" style="v" />ഈ നടാന്തത്ണ ആര്‌ക്ക്‌മ് സൊല്ല ബേടാന്ത് ഏസു അവാര്‌ക്ക് സൊന്നെ്. ആന ഏസു എത്തറ സൊല്ലി ബെത്താനോ അത്തറാക്ക്മ് അത്ണ അവാര് ഫരാത്തിനാര്.<verse number="37" style="v" />ഇത്ണ കേ്ട്ട ആള്‌ഗ എത്തറഗോ അതിസ്യഫട്ടാര്. &lt;&lt;എല്ലാത്‌മ് അയാള് എത്തറ നല്ലമായി സെയ്‌രെ്. സെഗ്ടാര്‌ണ കേ്ള്‌സ്‌റെ്. ഊമെഗണ ഫേസ്യ ബെക്കെ്.&gt;&gt; എന്ത് അവാര് സൊന്നാര്.</para>
<chapter number="8" style="c" />
<para style="s">നാലായിര ആള്‌ഗാണ ഏസു ഫജി ആറ്സ്റെ്</para>
<para style="p"><verse number="1" style="v" />ഫിന്നെ ഒര്‌നാള് മൊത്തന ആള്‌ഗ ഏസു ഫട്ട്‌ലി ഇര്‌ന്താര്. അവാര്‌ക്ക് തിന്ന്യ ഒന്ത്മ് ഇല്ലാത്താക്ക് ഏസു കൂട്ടാളിഗാണ ഒളേത്ത് സൊന്നെ്:<verse number="2" style="v" />&lt;&lt;ഇവാര്‌ണ കണ്ട് എനാക്ക് കറ്‌മ്മ ഫ്‌ടിക്ക്ത്. മൂണ് നാള് ഇവാര് എന്നൊപ്പ ഇര്‌ക്കാര്. ഇപ്പ് ഇവാര്‌ക്ക് തിന്ന്യ ഒന്ത്മ് ഇല്ലെ.<verse number="3" style="v" />നാന് ഇവാര്‌ണ ഫജിയോട അവാര്‌ത് കൂരേക്ക് ബ്ട്ട ബയിക്ക്റാഗ തണാങ്കി എക്ക്‍വാര്. ഫഗ്തി ആള്‌ഗ എമ്മട്ടൊ ഇര്‌ന്ത് ബന്ത്‍ര്‌ക്കവരല്ല?&gt;&gt;</para>
<para style="p"><verse number="4" style="v" />അക്കുളെ കൂട്ടാളിഗ: &lt;&lt;ഈക്കണ്ട ജനാക്ക് നമ്മ ഏതിലിര്‌ന്ത് സാഫാട് കൊട്ക്കില? ആള്‌ഗ ഇര്‌ക്ക എടെലിര്‌ന്ത് എത്തറഗോ ദൂര ഇര്‌ക്കാമ്.&gt;&gt;</para>
<para style="p"><verse number="5" style="v" />&lt;&lt;സെരി നിമ്മോട എത്തിനി അപ്പ ഇര്‌ക്ക്‌ത്?&gt;&gt; ഏസു കേ്ട്ടെ്.</para>
<para style="p">ഏ്ള് എന്താര്.</para>
<para style="p"><verse number="6" style="v" />ഏസു ആള്‌ഗാണെല്ല മണ്ണ്ക്ക് കുക്കാക്ക്യ സൊന്നെ്. അത്കളിന്ത് ഏ്ള് അപ്പണ എട്ത്ത് സാമിക്ക് നണ്ണി സൊന്നെ്. അത്ണ മുറ്ത്ത് ആള്‌ഗാക്ക് ഇക്കി കൊട്ക്ക്യ കൂട്ടാളിഗാക്ക് കൊട്ത്തെ്. അവാര് ഇക്കി കൊട്ത്താര്.<verse number="7" style="v" />കൂട്ടാളിഗോട ലേസ കുഞ്ചി മീന്‌മ് ഇര്‌ന്ത്ത്. അത്ണാമ് സാമിക്ക് നണ്ണി സൊല്ലി ആള്‌ഗാക്ക് കൊട്ക്ക്യ കൂട്ടാളിഗാക്കെ ഏസു സൊന്നെ്.<verse number="8" style="v" />എല്ലാവര്‌മ് ബേ്റ് തുമ്പ തിന്ത് ഫജി ആറ്നാര്. മിഞ്ചിന സാഫാട്ണ ഏ്ള് കൂടേക്ക് തുമ്പിസി എട്ത്താര്.<verse number="9" style="v" />നാലായിര മാട്ട് ആള്‌ഗ തിന്ത് ഇര്‌ന്താര്. തിന്ത ഫ്റാഗെ ഏസു ആള്‌ഗാണ കൂരെക്ക്റാഗ സൊല്ലി ബ്ട്ടെ്.<verse number="10" style="v" />അപ്പ്താനെ ഏസു കൂട്ടാളിഗാമ് സേന്ത് ദല്‌മനൂദ് നാട്ക്ക് തോണി ഏ്റി ഫോനാര്.</para>
<para style="s">ഫരിസല ഏസുണ അടെയാള കേ്ക്കാര്</para>
<para style="p"><verse number="11" style="v" />ഫരിസല ബന്ത് ഏസുണ തറ്‌ക്ക്യ ഫ്‌ടിത്താര്. &lt;&lt;നീ സാമി ഫട്ട്‌ലിര്‌ന്ത് ബന്തവെ് ആയിര്‌ന്തെ് എമാക്കൊരു ബെല്ല്യ അടെയാള സെയ്‌ത് കാട്ട്&gt;&gt; എന്ത് സൊല്ലി അവാര് ഏസുണ സോദണെ സെയ്‌താര്.<verse number="12" style="v" />ഏസു മനേസ്‌ക്കുള്ളെ മുട്ടുമുടുത്തെ്; ഫ്റ ഒര് സുഗിവെ സുഗിത്ത്‍ര്‌ന്ത് സൊന്നെ്: &lt;&lt;ഇപ്പെത്ത കാലാത്തില്യ മക്കാഗ എന്ത്ക്ക് അടെയാള കേ്ക്കേര്? കണ്ടിഫായി നാന് നിമാക്ക് സൊല്ലുറെ ഒര് അടെയാളമ് അവാര്‌ക്ക് കെടേക്കമാട്ട.&gt;&gt;</para>
<para style="p"><verse number="13" style="v" />അത്കളിന്ത് അയാള് അവാര്‌ണ തള്ളി തോണിക്ക് ഏ്റി അയ്യേട്ടി ഫോനെ്.</para>
<para style="s">ബുദ്ദികെട്ട നായണ സൂസാരിത്ത് ഇര്‌ക്ക്യ സൊല്ലുറെ്</para>
<para style="p"><verse number="14" style="v" />കൂട്ടാളിഗോട തോണിലി ഒര് മുറി അപ്പത്തെ ഇര്‌ന്ത്ത്. അതിഗ എട്ത്ത് ബര്‌യ മറന്തെക്കിനാര്.<verse number="15" style="v" />&lt;&lt;ഫരിസലാത്‌മ് ഏരോദാവ്ത്‍മ് ഇള്‌സിന അപ്പണ സൊക്കാന സൂസാരിത്ത് ഇരിരി&gt;&gt; എന്ത് ഏസു കൂട്ടാളിഗാക്കെ സൊന്നെ്.</para>
<para style="p"><verse number="16" style="v" />അക്കുളെ കൂട്ടാളിഗ: &lt;&lt;നമ്മോട അപ്പ ഇല്ലാത്താക്ക്ത്തെ അയാള് ഇച്ചെ സൊല്ലുറാത്&gt;&gt; എന്ത് തമാക്ക് തമാക്ക് സൊന്നാര്.</para>
<para style="p"><verse number="17" style="v" />അത്ണാത്തെ അവാര് സൊല്ലുറാര് എന്ത് ഏസുക്ക് തെര്‌ന്താത്. അത്ക്ക് അയാള് കേ്ട്ടെ്: &lt;&lt;നിമ്മ എന്ത്ക്ക് അപ്പ ഇല്ലാത്താത്ണ നെനേത്ത് ആങ്ക് ഈങ്ക് ഫേസ്റേര്? നിമ്മ ഇന്നിമ് കാണാതേമ് തെര്യാതേമ് ഇര്‌ക്കേര? നിമ്മ ഇത്തറാക്ക്മ് ബുദ്ദി ഇല്ലാത്തവാര് ആയി എക്കിനേര?<verse number="18" style="v" />നിമാഗക്കെല്ല കണ്ണ് കാത്ഗെല്ല ഇല്ലെഗള? അപ്പ ഇല്ലാതെ ഇര്‌ക്കാട്ടി നാന് എന്ത സെയ്‌തെ എന്ത് നെനേത്ത് നോടി.<verse number="19" style="v" />അഞ്ച് ആയിര ആള്‌ഗാക്ക് അഞ്ച് അപ്പത്തിലി ഫജി ആറ്സി എത്തിനി കൂടെ അപ്പ മിഞ്ചിത്ത്?&gt;&gt;</para>
<para style="p">&lt;&lt;ഫന്നന്റ്&gt;&gt; എന്താര്.</para>
<para style="p"><verse number="20" style="v" />ഏസു ഫിന്നേമ് കേ്ട്ടെ്: &lt;&lt;ഏ്ള് അപ്പണ നാല് ആയിര ആള്‌ഗാക്ക് തീറ്റ്സി മിച്ച എത്തിനി കൂടെ അപ്പ ഫൊറ്ക്കി സേത്തിനേര്?&gt;&gt;</para>
<para style="p">&lt;&lt;ഏ്ള്&gt;&gt; എന്താര്.</para>
<para style="p"><verse number="21" style="v" />അക്കുളെ ഏസു സൊന്നെ്: &lt;&lt;ഇത്ഗെല്ല നിമാക്ക് നെപ്പ് ഇര്‌ക്ക്‌ത്. എന്താല്‌മ് ഒന്ത്മ് തെര്‌രതില്ലേഗ?&gt;&gt;</para>
<para style="s">കുറ്‌ടാന്‌ത് കണ്ണ്ണ ഏസു നല്ലതാക്ക്‌റെ്</para>
<para style="p"><verse number="22" style="v" />ഏസുമ് കൂട്ടാളിഗ ബെത്‍സെയിദെ നാട്ക്ക് എത്തിനാര്. ലേസ ആള്‌ഗ ഒര് കുറ്‍ടാന ഏസു ഫട്ട്ക്ക് കൂട്ടി ബന്ത് &lt;&lt;ഇവാന സെറ്റെ അണ്ണ്ടൊമേ&gt;&gt; എന്ത് ഏസുക്കെ സൊന്നാര്.<verse number="23" style="v" />അക്കുളെ ഏസു അയാള്‌ത് കയിന ഫ്‌ടിത്ത് ഊര്‌ക്ക് ബെള്‌യെ കൂട്ടിഫോയി അയാള് കണ്ണ്ക്ക് തുപ്പിനെ്. അയാള് തലെക്കെ ഏസു കയി ബെത്ത് &lt;&lt;ഇപ്പ് എച്ചെ? എന്താറ്റ് കാട്ട്താ?&gt;&gt; എന്ത് ഏസു കേ്ട്ട.</para>
<para style="p"><verse number="24" style="v" />അപ്പ് അയാള് മൂഞ്ചിന ഉജാത്തി സൊന്നെ്: &lt;&lt;ഇപ്പ് എനാക്ക് ആള്‌ഗാണ കാട്ട്റാര്, ആന അവാര് മരഗണ ഫാസെ, അവാര് നടാക്കാമ് സെയ്‌രാര്.&gt;&gt;</para>
<para style="p"><verse number="25" style="v" />അയാള് കണ്ണ്ണ ഏസു ഫിന്നേമ് അണ്ണിനെ്. അക്കുളെ അയാള് കണ്ണ് ഫഗാരന തുറാന്ത്ത്. കണ്ണ് നല്ലമായി കാട്ടാമ് സെയ്‌ത്‌ത്.<verse number="26" style="v" />ഏസു അയാള്‌ണ: &lt;&lt;ഊര്‌ക്ക്റാഗ കടാക്കക്കില്ല&gt;&gt; എന്ത് സൊല്ലി കൂരെക്കെ സൊല്ലി ബ്ട്ടെ്.</para>
<para style="s">നീത്തെ ഏസു ക്‌റ്‌സ്‌ത് എന്ത് ഫത്രോസ് സൊല്ലുറെ്</para>
<para style="p"><verse number="27" style="v" />ഏസുമ് കൂട്ടാളിഗ ഫീലിഫോസ്‌ത് കയിസര്യ എങ്ക നാട്ത് വട്ടഗാരത്തിര്‌ക്ക ഊര്‌ക്ക്റാഗ ഫോനാര്. തന്ന് കൂട്ടാളിഗാണ ബയിലി ബെത്ത് ഏസു: &lt;&lt;എനാണ ആള്‌ഗ ആരെന്ത് സൊല്ലുറാര്?&gt;&gt; എന്ത് കേ്ട്ടെ്.</para>
<para style="p"><verse number="28" style="v" />&lt;&lt;ഫഗ്തിയാര് തണ്ണിക്കെ മുള്‌ഗ്സ്റ ഓഗന്നെ് എന്ത്മ്; ബേറെ ആള്‌ഗ ഏലിയാവ് എന്ത്മ്; ഫഗ്തി ആള്‌ഗ സാമി ദാസ്‍ലാദി ഒര് ദാസ് എന്ത്മ് സൊല്ലുറാര്&gt;&gt; എന്ത് അവാര് സൊന്നാര്.</para>
<para style="p"><verse number="29" style="v" />&lt;&lt;അച്ചെ ആന നാന് ആരെന്ത് നിമ്മ നെനേക്കേര്?&gt;&gt; &lt;&lt;നീത്തെ ക്‌റ്‌സ്‌ത്<note caller="+" style="f">+</note>
<para style="fk">ക്‌റ്‌സ്‌ത്:<char style="ft" closed="false">എഗൂദാര് തമാണ കാഫാത്ത്യ ഒര്‌ത്തെ് ബരുവെ് എന്ത് കാത്ത്‌ര്‌ന്താര്. അവാര് അയാള്‌ണ തമ്മ് നായാത്തി &lt;മസിഗെ&gt; എന്ത് സൊല്ലിര്‌ന്താര്. ഇത്‌ത് ഫൊറ്‌ള് &lt;തനിത്ത് ഇര്‌ക്ക ഒര് കാര്യ സെയ്യ തലേക്ക് എണ്ണെ ഊറ്റി സാമി തെര്‌ന്തെട്ത്തവെ്.&gt;</char></para>&gt;&gt; എന്ത് അക്കുളെ ഫത്രോസ് സൊന്നെ്.</para>
<para style="p"><verse number="30" style="v" />ഏസു കൂട്ടാളിഗാക്ക്: &lt;&lt;നാന് ആരെന്ത് ആര്‌ക്ക്‌മ് സൊല്ല ബേട&gt;&gt; എന്തെ്.</para>
<para style="s">താന് സാറാത്ണ ഫറ്റി ഏസു സൊല്ലുറെ്</para>
<para style="p"><verse number="31" style="v" />മന്‌സനായി ഫ്‌റാന്ത തനാക്ക് എത്തിന്യൊ കൊടിമെ ഫട്യാ ഇര്‌ക്ക്‌ത് എന്ത് കൂട്ടാളിഗാക്ക് ഏസു സൊല്ല്യ ഫ്‌ടിത്തെ്. അദിഗാരിഗാമ്, എഗൂദ ഫൂസാരിഗ തലെവാര്‌മ്, ബേദ ബാത്ത്യലാമ് തനാണ തള്ളി എക്കി, കൊല്ലാമ് സെയ്‍വാര്. മൂണ് നാള് കളിന്ത് ഉജ്റ് എ്ന്ത്‍വെ എന്ത് ഏസു അവാര്‌ക്ക് ഒന്ത്ണാമ് മറേസി ബെക്കാതെ സൊന്നെ്.<verse number="32" style="v" />അക്കുളെ ഫത്രോസ് ഏസുണ ലേസ അക്കോസ നില്ല്‌സി: &lt;&lt;നീ അച്ചെല്ല സൊല്ല ബേട&gt;&gt; എന്തെ്.<verse number="33" style="v" />ആന ഏസു കൂട്ടാളിഗാണ നോടി: &lt;&lt;എന്ന് അര്‌ഗെ ഇര്‌ന്ത് ഫോ സെയ്‌ത്ത്യാനെ&gt;&gt; എന്ത് ഫത്രോസ്ണ സൊന്നെ്. &lt;&lt;നീ നെനേക്ക നെനേപ്പ് മന്‌സാര്‌ത്‌ത്തെ, സാമിതല്ല.&gt;&gt;</para>
<para style="p"><verse number="34" style="v" />കൂട്ടാളിഗാണാമ് ആള്‌ഗാണാമ് ഏസു അര്‌ഗെ ബര്‌സി: &lt;&lt;ആരാറ്റ് എന്ന് ഫിന്ന്‌ക്ക് ബര്‌യ നെനേത്ത അവെ് തനാണാമ് താന് ഈ ബൂമിലി എന്തല്ല സെയ്യ ആസെ ബെക്കാനോ അത്ണ എല്ലാമ് തള്ളി എക്ക്ടൊ; എന്ന് ഫിന്ന്‌ക്ക് ബന്താത്‌നാലെ എന്താറ്റ് കജട്ടാഗോ സാവോ എന്ത ബന്താല്‌മ് അത്ണ താങ്ക്ടൊ.<verse number="35" style="v" />ആന ആരാറ്റ് അവാനവാന്ത് ഉജ്റ്ണ കാഫാത്ത്യ നെനേത്ത അത് ഇല്ലാതാവു. എനാക്ക്മ് നല്ല സേതിന സൊല്ല്യാമ് ഉജ്റ്ണ കൊട്ക്കവെ് അത്ണ കാഫാറ്റുവെ്.<verse number="36" style="v" />ഈ ബൂമിമ് ഇത്‍ലിര്‌ക്ക എല്ല സൊത്ത് സുഗാമ് ഒര്‌ത്താന്‌ക്ക് ഇര്‌ന്താല്‌മ് അവാന്‌ത് ഉജ്റ്ണ ഇല്ലാതാക്കിന അവാന്‌ക്ക് എന്ത ഫല?<verse number="37" style="v" />ആന ഫോന ഉജ്റ്ണ തില്‌മ്പി കെടേക്ക്യ അവാന്‌ക്ക് എന്ത ബെലെ കൊട്ക്ക്യ മുട്യു?<verse number="38" style="v" />നേരെ മൊറെ ഫെളേക്ക്യ മുട്യാത്ത ഈ കാലാത്തി ആരാറ്റ് എനണാമ് എന്ന് ബാക്ക്ണാമ് സൊല്ല്യ നാണഫട്ട നാന്‌മ് അവാന നെനേത്ത് നാണ ഫട്‍വെ. അത് എപ്പെന്ത, സാമി ദൂതല ഒപ്പ നാന് അപ്പേ്ന്‌ത് ഫൌറിലി ബര്‌ഗാട്ടി.&gt;&gt;</para>
<chapter number="9" style="c" />
<para style="p"><verse number="1" style="v" />ഏസു അവാര്‌ക്കെ: &lt;&lt;നേര്‌മായി നാന് നിമാക്കെ സൊല്ലുറെ, ഇതിലി ഇര്‌ക്ക സിലവാര് സാമി ഫൌറോട ആള്‌റാത്ണ കാണാതെ സാഗമാട്ടാര്.&gt;&gt;</para>
<para style="s">ഏസു ഉരുവ മാറ്‍റെ്</para>
<para style="p"><verse number="2" style="v" />ആറ് നാള് കളിന്ത് ഏസു ഫത്രോസ്, ആക്കോബ്, ഓഗന്നെ് ഇവാര്‌ണ ആര്‌മില്ലാത്ത ഒര് ഉജാന്ത ഗുഡ്ഡേക്ക് കൂട്ടി ഫോനെ്. അവാര് നോടി ഇര്‌ക്കാട്ടി ഏസുത് ഉരുവ മാറിത്ത്.<verse number="3" style="v" />ബൂമിലി ഒര്‌ത്താന്‌ക്ക്‌മ് ബെളിസ്യ ആഗാത്ത ഫാസെ ഏസുത് ഉട്ഫ് ഫാല് ഫാസെ ബെടിന്ത്ത്.<verse number="4" style="v" />ഏലിയാവ്മ്, മോസേമ് ഏസോട നായ ഫേസ്റാത്ണ അയി മൂണ് കൂട്ടാളിഗ കണ്ടാര്.<verse number="5" style="v" />&lt;&lt;ഗുരുവേ എമ്മ ഇതിലി ഇര്‌ന്താത് എത്തറഗൊ നല്ലതാറ്റ്! നിനാക്ക്മ്, ഏലിയാവ്ക്ക്മ്, മോസെക്ക്മ് എമ്മ മൂണ് സാളെ ബെത്ത് തരേര്&gt;&gt; എന്ത് ഫത്രോസ് ഏസുക്ക് സൊന്നെ്.<verse number="6" style="v" />താന് എന്ത സൊല്ലുടൊ എന്ത്താനെ ഫത്രോസ്‌ക്ക് തെര്യ. എന്ത്ക്കെന്ത താന്‌മ് ഒപ്പ ഇര്‌ന്ത റണ്ട് കൂട്ടാളിഗാമ് അത്തറാക്ക്മ് കോവെ ഫട്ട് മരത്തട്ടി എക്കിര്‌ന്താര്.</para>
<para style="p"><verse number="7" style="v" />അക്കുളെല്ല അവാര്‌ണ ഒര് മഞ്ച് ബന്ത് മൂടിത്ത്. അതിലിര്‌ന്ത് ഒര് ജദ്ദ ബന്ത്ത്: &lt;&lt;അവെ് എന്ന് മഗെ്, അവെ്ത്തെ എനാക്ക് ജീവെ്, അവെ് ഫേസ് കേ്ളിരി.&gt;&gt;<verse number="8" style="v" />അവാര് അപ്പ് താനെ സുറ്റ് മുറ്റ് നോടിനാര്. അക്കുളെ തമ്മ് അര്‌ഗെ കണ്ടാത് ഏസു ഒര്‌ത്തനത്തെ.<verse number="9" style="v" />ഗുഡ്ഡേലിര്‌ന്ത് ഇറാങ്കി ബരാട്ടി ഏസു കൂട്ടാളിഗാക്കെ സൊന്നെ്: &lt;&lt;നിമ്മ ഈ കണ്ടാത്ണ ആര്‌ക്ക്‌മ് കണ്ടിഫായിമ് സൊല്ലുറക്കില്ലെ. മന്‌സനായി ഫ്‌റാന്ത നാന് സത്തവാര് ഫട്ട്‌ലിര്‌ന്ത് ഉജ്റ് എ്ന്ത് ബര്‌വെ. അക്കുളെ നിമ്മ കണ്ടാത്ണ എല്ലാര്‌ക്ക്‌മ് സൊല്ലിരി.&gt;&gt;</para>
<para style="p"><verse number="10" style="v" />അച്ചെ ഈ നടാന്തത്‌ണെല്ല അവാര് ഒളിസി ബെത്താര്. ആന സത്തവാര് ഫട്ട്‌ലിര്‌ന്ത് ഉജ്റേ്വെ എന്ത് അയാള് സൊന്നാത്‍ത് ഫൊറ്‌ള് എന്ത എന്ത് അവാര് തമ്മ തമ്മ കേ്ട്ടാര്.<verse number="11" style="v" />&lt;&lt;ഏലിയാവ് ആദ്യ ബര്‌ടൊ എന്ത് ബേദ ബാത്ത്യല സൊല്ലുറാത് എന്ത്ക്ക്?&gt;&gt; എന്ത് കൂട്ടാളിഗ ഏസുണ കേ്ട്ടാര്.</para>
<para style="p"><verse number="12" style="v" />അത്ക്ക് ഏസു സൊന്നെ്: &lt;&lt;എല്ലാ സെരിയാക്ക്യ ആദ്യ ഏലിയാവ് ബര്‌ടൊ. ആന മന്‌സനായി ഫ്‌റാന്ത നാന് എത്തിന്യൊ കൊടിമെ ഫട്ട്മ് ആള്‌ഗ എനാണ നാണഗെട്സാമ് സെയ്‍വാര് എന്ത് എള്‌തി ഇര്‌ക്കാത് ഫിന്നെ എന്ത്ക്ക്?<verse number="13" style="v" />നാന് നിമാക്ക് സൊല്ലുറെ, ബേദാത്തി എള്‌തിര്‌ക്ക ഫാസെ ഏലിയാവ് ബന്തെ്. അവാര് അയാള്‌ണ തമാക്ക് നെനേത്ത ഫടി സെയ്‌താര്.&gt;&gt;<figure style="fig" desc="Transfiguration" file="lb00317c.tif" size="col" loc="After verse number 13" copy="(c) Horace Knowles/ Louice Bass People" ref="After verse number 13">ഏസു മോസെ ഓടാമ് ഏലിയാവ്‌ ഓടാമ് നായ ഫേസറെ്</figure></para>
<para style="s">ഏസു ഒര്‌ത്താന്‌ത് മ്ഗാക്ക് തട്ടിര്‌ക്ക ജാതിന ഒയ്ഫിസ്റെ്</para>
<para style="p"><verse number="14" style="v" />ഏസു മൂണ് കൂട്ടാളിഗാമ് സേന്ത് ബാക്കി കൂട്ടാളിഗ ഫട്ട്ക്ക് ഫോനാര്. അതിലി അവാര് സുറ്റ്മ് മൊത്തന ആള്‌ഗ തുമ്പിര്‌ന്താര്. അയി കൂട്ടാളിഗോട ബേദ ബാത്ത്യല തറ്‌ക്ക്റാത്ണ ഏസുല കണ്ടാര്.<verse number="15" style="v" />അക്കുളെ ഏസുണ ആള്‌ഗ കണ്ടാത്‍മ് അതിസ്യഫട്ട് ഓടി ബന്ത് അവാന ബിനാത്തിനാര്.<verse number="16" style="v" />&lt;&lt;നിമ്മ എഗൂദ ബാത്ത്യലോട എന്തണ തറ്‌ക്ക്റേര്?&gt;&gt; എന്ത് ഏസു അവാര്‌ണ കേ്ട്ടെ്.</para>
<para style="p"><verse number="17" style="v" />അതിലി ഇര്‌ന്ത് ഒര്‌ത്തെ് സൊന്നെ്: &lt;&lt;ഗുരുവേ, എന്ന് മഗാന നിന്ന് ഫട്ട്ക്ക് എട്ത്ത് ബന്തെ്. അവാന ഒര് കെട്ട ജാതി നമ്പി ഊമെ ബീത്തി ബെത്ത് ഇര്‌ക്ക്‌ത്.<verse number="18" style="v" />അയി ജാതി ഏത് ഗളിയെക്കെല്ല ഏ്തൊ അയി ഗളിയെക്കെല്ല അവാന ഉറ്ട്ടി ബീത്ത്‌ത്. ബ്‌ന്ത ഫ്റ അവെ് ഫല്ല് കടിത്ത്, ബായിലി നൊരെ ബന്ത് ബെറേട്ടി എക്ക്റെ്. അത്ണ ഒയ്‌ഫിസ്യ നിന്ന് കൂട്ടാളിഗാക്ക് നാന് സൊന്നെ. ആന അവാര്‌ക്ക് മുട്യാലെ.&gt;&gt;</para>
<para style="p"><verse number="19" style="v" />അക്കുളെ ഏസു സൊന്നെ്: &lt;&lt;അവ്വൊ, ഇപ്പെത്ത കാലത്തിലവാര്‌ക്ക് നമ്പിക്കെഗേ ഇല്ലെ, നാന് നിമ്മോട എത്തിനി നാള് ഇര്‌ക്ക്‍വെ? എത്തിനിയെന്ത് നിമാണ നാന് താങ്ക്‍വെ? അയി മ്‌ഗാണ ഈങ്ക് എട്ത്ത് ബായി.&gt;&gt;<verse number="20" style="v" />അവാര് ഏസു ഫട്ട്ക്ക് അയി മ്‌ഗാണ എട്ത്ത് ഫോനാര്.</para>
<para style="p">അയി ജാതി ഏസുണ കണ്ടാത്‍മ് മ്‌ഗാണ ഗൊലേത്ത് മണ്ണ്ക്ക് ബീത്തിത്ത്. അവെ് ബായിലി നൊരെ ബര്‌സി ഗടഗടാത്ത് ഉറ്ട്ടിത്ത്.<verse number="21" style="v" />&lt;&lt;ഈ നോയി ബന്ത് എത്തിനി നാള് ആറ്റ്?&gt;&gt; എന്ത് ഏസു അപ്പനച്ചന കേ്ട്ടെ്.</para>
<para style="p">&lt;&lt;സിന്നാതി ഇര്‌ന്തെ ഇര്‌ക്ക്‌ത്&gt;&gt; എന്ത് അപ്പനച്ചെ് സൊന്നെ്.<verse number="22" style="v" />&lt;&lt;ഇവാന അത് തീക്കെ തണ്ണിക്കെ ഉന്തി ബീത്തി കൊല്ല്യ നോടിത്ത്. നിനാക്ക് മുടിരതാന എമ്മോടെ ബേ്റ് ബായി ബെന്ത് എമാണ സെറ്റെ കാഫാറ്റ്ടൊമേ&gt;&gt; എന്ത് അയാള് സൊന്നെ്.</para>
<para style="p"><verse number="23" style="v" />ഏസു മ്‌ഗാത് അപ്പേ്ന്‌ക്കെ: &lt;&lt;എനാക്ക് മുട്യ മാട്ട എന്ത? നമ്പിക്കെ ഇര്‌ക്കവാന്‌ക്ക് എല്ല മുട്യു.&gt;&gt;</para>
<para style="p"><verse number="24" style="v" />അക്കുളെ മ്ഗാതപ്പെ്: &lt;&lt;അയ്യ, നാന് നമ്പ്‍റെലപ്പ; എന്ന് നമ്പിക്കെ കൊറേവ്ണ തീത്ത് തര്‌ടൊമേ&gt;&gt; എന്ത് ബെല്ല്യാത്ക്ക് അഗാറി സൊന്നെ്.</para>
<para style="p"><verse number="25" style="v" />ആള്‌ഗ അത്ക്കെ ബന്ത് തുമ്പിനാര്. അത്ണ കണ്ട് ഏസു: &lt;&lt;ഊമേമ് സെഗ്ട്മ് ആന ജാതിയെ ഈ മ്‌ഗാണ ബ്ട്ട് ബെള്‌യെ കട!&gt;&gt; എന്ത് കെഞ്ചിയെട്ത്ത് ബ്ട്ടെ്. &lt;&lt;ഇനി ഒര്‌നാള്‌മ് ഇവാന്‌ക്കെ കടാക്കക്കില്ലെ എന്ത് നാന് നിനാക്ക് സൊല്ലുറെ!&gt;&gt;</para>
<para style="p"><verse number="26" style="v" />അക്കുളെ അയി ജാതി അഗാറി മ്‌ഗാണ ലേസ അക്കോസ തൂക്കി എറിന്ത് അവാന ബ്ട്ട് ഫോറ്റു. മ്ഗ സത്തഫാസെ ആയെക്കിനെ്. &lt;&lt;അവെ് സത്തെക്കിനെ്&gt;&gt; എന്ത് ആള്‌ഗ സൊന്നാര്.<verse number="27" style="v" />അവേ്ന്ത് കയിന ഫ്‌ടിത്ത് ഏസു ഏ്ത്തി നില്ല്‌സിനെ്.</para>
<para style="p"><verse number="28" style="v" />അത് കളിന്ത് താന് ഇര്‌ന്ത കൂരെക്കെ ഏസു ഫോനെ്. അതിലി തമ്മ താനെത്തെ ഇര്‌ക്കാട്ടി ഏസുണ കൂട്ടാളിഗ കേ്ട്ടാര്: &lt;&lt;എമാക്കെന്ത്ക്ക് അയി ജാതിന തുറാത്ത്യ മുട്യാലെ?&gt;&gt;</para>
<para style="p"><verse number="29" style="v" />അക്കുളെ ഏസു സൊന്നെ്: &lt;&lt;ഫരേസനാലെത്തെ ഇച്ച്ള ജാതിഗണെല്ല തുറാത്ത്യ മുട്യു. അല്ലാദെ മുട്യ.&gt;&gt;</para>
<para style="s">താന് സാറാത്ണ ഫറ്റി ഏസു ഫിന്നേമ് സൊല്ലുറെ്</para>
<para style="p"><verse number="30" style="v" />അവാര് അതിലി ഇര്‌ന്ത് ഗലീലെ ഊര്‌മേലെ കടാന്ത് ഫോനാര്. താന് ഏതിലി എന്ത് ആര്‌ക്ക്‌മ് തെര്‌രക്കില്ലെ എന്ത് ഏസു ആസെഫട്ടെ്.<verse number="31" style="v" />എന്ത്ക്കെന്ത, &lt;&lt;മന്‌സനായി ഫ്‌റാന്ത തനാണ മന്‌സാര് കയിക്ക് കൊല്ല്യ കൊട്ക്കുവെ്, അവാന അവാര് കൊല്ലുവാര്; അത്കളിന്ത് മൂണ് നാള് ഫോനാത്‌മ് ഉജ്റ് ഏവെ്&gt;&gt; എന്ത് ഏസു കൂട്ടാളിഗാക്ക് ഫടിസ്യത്തെ്.</para>
<para style="p"><verse number="32" style="v" />ആന കൂട്ടാളിഗാക്ക് ഏസു എന്തണ സൊന്ന എന്ത് ഒര് നെപ്പ്മ് കെടേക്കാലെ. അത്ണ കേ്ക്ക്യ അവാര്‌ക്ക് കോവെ ഫ്‌ടിത്തനാലെ ഫിന്നേമ് കേ്ക്കാലെ.</para>
<para style="s">ഇതിലി ഏവെ് ബെല്ല്യവെ്?</para>
<para style="p"><verse number="33" style="v" />അച്ചെ ഏസുമ് കൂട്ടാളിഗ കബറ്‌ണഗൂമ്‌ക്ക് ഫോനാര്. അതിലി ഒര് കൂരേക്ക് ഫോയി ഫുക്കിനാര്. &lt;&lt;നിമ്മ എടെ ബയിലി ആങ്ക് ഈങ്ക് എന്തണ സൊല്ലി തറ്‌ക്കിര്‌ന്താത്?&gt;&gt; എന്ത് ഏസു കൂട്ടാളിഗാണ കേ്ട്ടെ്:</para>
<para style="p"><verse number="34" style="v" />തമ്മിതിലി ഏവെ് ബെല്ല്യവെ് എന്ത് തറ്‌ക്കി ഇര്‌ന്തനാലെ അവാര് ബായിലിര്‌ന്ത് സുഗിബ്ടാലെ.<verse number="35" style="v" />ഏസു കുക്കാന്ത ഫ്റ ഫന്നന്റ് കൂട്ടാളിഗാണ ഒളേത്ത് ബര്‌സി സൊന്നെ്: &lt;&lt;ഒര്‌ത്തെ് മുന്തിനവെ് ആയ ആസെ ബെത്ത തനാണ ബ്ട ബേറെ ആള്‌ഗാണ മുന്തിനവെ് എന്ത് അവെ് നെനേക്ക്ടൊ. അവെ് എല്ലാര്‌ണാമ് ഓരാടാമ് ബോടു.&gt;&gt;<verse number="36" style="v" />ഫിന്നെ ഒര് സ്‌ന്ന മ്‌ഗാണ എട്ത്ത് അവാര് നട്ക്കെ നില്ല്‌സിനെ്. അയി മ്‌ഗാണ നെഞ്ച്ക്കെ സേത്തി ഫ്‌ടിത്ത്‍ര്‌ന്ത് അവാര്‌ക്കെ സൊന്നെ്:<verse number="37" style="v" />&lt;&lt;ഇതെ ഫാസെ ഇര്‌ക്ക മക്കാളിലി ഒര് മ്‌ഗാണ ഏവനാറ്റ് എന്ന് ഫേരിലി തങ്കരിക്കാനൊ അവെ് എനാണ തങ്കാരിക്കെ്. എനാണ തങ്കരിക്കവെ് എനാണ താനെ അല്ല എനാണ അന്‌ഫിനവാനാമ് തങ്കാരിക്കെ്.&gt;&gt;</para>
<para style="s">നമ്മോട എത്‍റ് ഇല്ലാത്തവെ് നമ്മാള്‌ത്തെ</para>
<para style="p"><verse number="38" style="v" />ഓഗന്നെ് ഏസുക്കെ സൊന്നെ്: &lt;&lt;ഗുരുവേ, നിന്ന് ഫേര്‌ന സൊല്ലി ഒര്‌ത്തെ് തട്ടിര്‌ക്ക ജാതിഗണ ഒയ്ഫ്‌സ്‌റാത്ണ എമ്മ കണ്ടേര്. അവെ് നമ്മ് ആള് അല്ലാത്താക്ക് അയാള്‌ണ എമ്മ തട്ത്തേര്.</para>
<para style="p"><verse number="39" style="v" />അക്കുളെ ഓഗന്നാന്‌ക്കെ ഏസു സൊന്നെ്: അയാള്‌ണ തട്ക്ക ബേട; എന്ന് ഫേരിലി അതിസ്യ സെയ്‌രവെ് ഫിന്നേഗ എനാണ കുറ്റ സൊല്ല്യ മുട്യ.<verse number="40" style="v" />നമാക്ക് എത്‍റ് അല്ലാത്തവെ് നമ്മ് ആള്‌ത്തെ.<verse number="41" style="v" />നേര്‌മായി നാന് നിമാക്ക് സൊല്ലുറെ: നിമ്മഗ ഏസുക്കാറാര് ആനനാലെ ഏവരാറ്റ് നിമാക്ക് ഒര് നാളി തണ്ണി കുടിക്ക്യ തന്ത അത്ക്കുള്ള ഫുണ്ണ്യ അവാന്‌ക്ക് കെടേക്കാതെ ഫോഗമാട്ട.</para>
<para style="s">തെറ്റ് സെയ്‌രാക്ക് ദണ്ടണെ</para>
<para style="p"><verse number="42" style="v" />എനാണ നമ്പിര്‌ക്ക ഈ മക്ക നമ്പിക്കെന ഇല്ലാതാക്കി അവാര്‌ണ തെറ്റ് ബയിയെ ബ്ട്റവാന്‌ക്ക് കജട്ട കജട്ടത്തെ. അവെ് കവുത്ത്ക്ക് ഒര് ബെല്ല്യ കല്ല്‌ണ കെട്ടി കടാല്‌ക്ക് ഇക്ക്റാത്‍ത്തെ നല്ലാത്.<verse number="43" style="v" />നിനാണ കുറ്റ സെയ്യ നിന്ന് കയി ബയി ബെത്ത അത്ണ ബെട്ടി എക്ക്. റണ്ട് കയ്യോട നരഗാത്തി എപ്പ്മ് കത്തി കൊണ്ട്‍ര്‌ക്ക തീക്കെ ബീറാത്ണക്കാട്ടി ഒറ്റെ കയ്യനായി മേലോഗാക്കെ കടാക്കാത് നല്ലാത്.<note caller="+" style="f">+</note>
<para style="fk">9:44<char style="ft" closed="false">മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി &lt;നരഗാത്തിലി ആള്‌ഗാണ തിന്തരിക്ക ഫൂ സാഗമാട്ട; അതിലി കത്ത്റ തീ കെട്ടെക്ക മാട്ട&gt; എന്ത സുലാക്ക സേത്തി എള്‌തി ഇര്‌ക്ക്‌ത്.</char></para></para><verse number="45" style="v" />നിനാണ കുറ്റ സെയ്യ നിന്ന് കാല് ബയി ബെത്ത അത്ണ ബെട്ടി എക്ക്. റണ്ട് കാലോടെ നരഗാക്കെ ബീറാത്ണക്കാട്ടി ഒറ്റെ കാലനായി മേലോഗാക്ക് എത്ത്‍റാത് നല്ലാത്<note caller="+" style="f">+
<para style="fk">9:46<char style="ft" closed="false">മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി &lt;നരഗാത്തിലി ആള്‌ഗാണ തിന്തരിക്ക ഫൂ സാഗമാട്ട; അതിലി കത്ത്റ തീ കെട്ടെക്ക മാട്ട&gt; എന്ത സുലാക്ക സേത്തി എള്‌തി ഇര്‌ക്ക്‌ത്.</char></para>.</note><verse number="47" style="v" />നിനാണ കുറ്റ സെയ്യ നിന്ന് കണ്ണ് ബയിബെത്ത അത്ണ സൊളോണ്ടി എക്ക്. റണ്ട് കണ്ണോടെ നരഗാക്കെ ബീറാത്ണക്കാട്ടി സാമി ആള്‌റ നാട്ക്ക് ഒറ്റെ കണ്ണോട ഫോരാത് നല്ലാത്.<verse number="48" style="v" />നരഗാത്തിലി ആള്‌ഗാണ തിന്തരിക്ക ഫൂ സാഗമാട്ട; അതിലി കത്ത്റ തീ കെട്ടെക്ക മാട്ട.
<para style="p"><verse number="49" style="v" />ഫലി കൊട്ത്താത്ണ ഉപ്പിലി സുത്താഫ് സെയ്‌ര<note caller="+" style="f">+</note>
<para style="fk">ഉപ്പിലി സുത്താഫ് സെയ്‌രാത്<char style="ft" closed="false">ഫലി കൊട്ക്ക ബേ്ണ്ട് കറിന സുത്താഫ് സെയ്യ അത്ക്കെ ഉപ്പ് ഇക്കുവാര്.</char></para>ഫാസെ എല്ലാവര്‌ണാമ് തീലി സുത്താഫ് ആക്കുവെ്.</para>
<para style="p"><verse number="50" style="v" />ഉപ്പ് നല്ലാത്‍ത്തെ. ആന ഉപ്പ്ക്ക് രുജി ഇല്ലാതെ ആയെക്കിന നിമ്മ്നാലെ രുജി കൂട്ട്യ മുട്യ മാട്ട.</para>
<para style="p">അത്‌നാലെ നിമ്മ ആങ്ക് ഈങ്ക് ഉപ്പ് രുജിന ഫാസെ നല്ലമായി ഫിര്യ അരിമോടെ ഫെളേക്ക്ടൊ.&gt;&gt;</para>
<chapter number="10" style="c" />
<para style="s">ഏസു ആളാന്‌ഫെണ്ട് ഫ്റ്‍റാത്ണ ഫറ്റി സൊല്ലി കൊട്ക്കെ്</para>
<para style="p"><verse number="1" style="v" />ഏസു അതിലിര്‌ന്ത് ഓറ്‌ദ്ദാന്‌ക്ക് അയ്യേട്ടി ഇര്‌ക്ക എഗൂദ നാട്ക്ക് ഫോനെ്. അയാള് ഫട്ട്ക്ക് ഫിന്നേമ് ആള്‌ഗ ബന്ത് എഞ്ചിനാര്. അക്കുളെ താന് എപ്പ്മ് സെയ്‌ര ഫാസെ നല്ല നല്ല ബുദ്ദിനായ സൊല്ലി കൊട്ത്തെ്.</para>
<para style="p"><verse number="2" style="v" />ഏസു ഫട്ട്ക്കെ ഒര് കൂട്ട ഫരിസല ബന്ത് അയാള്‌ണ സിക്ക്സ്യ ഒര് കേ്ള്‌വി കേ്ട്ടാര്: &lt;&lt;ഒര്‌ത്തെ് തന്ന് ഫെ്ണ്ട്ണ തള്ളി എക്ക്‍റാത് നായഗ?&gt;&gt;</para>
<para style="p"><verse number="3" style="v" />അക്കുളെ അവാര്‌ക്കെ ഏസു: നിമാക്ക് മോസെ എന്ത സട്ട തന്തെ് എന്ത് കേ്ട്ടെ്.</para>
<para style="p"><verse number="4" style="v" />ഫെ്ണ്ട്ണ തള്ളി എക്ക്റെ എന്ത് ആളാന എള്‌തി കൊട്ക്ക്യ മോസെ സൊല്ലിര്‌ക്കെ് എന്ത് ഫരിസല സൊന്നാര്.</para>
<para style="p"><verse number="5" style="v" />ഇത്ക്ക് ബ്ട നിമാക്ക് മനേസ്‌ക്കാക്ക്യ മുട്യാത്തനാലെത്തെ മോസെ അയി സട്ട എള്‌തി തന്താത് എന്ത് ഏസു സൊന്നെ്.<verse number="6" style="v" />സാമി എല്ലാത്ണാമ് ദ്ട്ടിസിന ഫ്റ മന്‌സന ആണ് ഫെ്ണ്ണായി ഉണ്ടാക്കിനെ്.<verse number="7" style="v" />അത്ക്ക്ത്തെ അവെ് തായിതന്തെലാണ തള്ളി ഫെ്ണ്ടോട ആയെക്ക്റെ്.<verse number="8" style="v" />അവാര് റണ്ടാള്‌മ് ഒന്താവാര്. അത്‌നാലെ ഇവാര് റണ്ടാളല്ല ഒന്ത്ത്തെ.<verse number="9" style="v" />അത്ക്ക് സാമി ഒന്താക്കിനാത്ണ മന്‌സാര് ഫ്റ്ക്കാക്കില്ലെ.</para>
<para style="p"><verse number="10" style="v" />കൂരേലിര്‌ക്കാട്ടി കൂട്ടാളിഗ ഫെ്ണ്ട്ണ ബ്ട്ട് എക്ക്റാത്ണ ഫറ്റി ഫിന്നേമ് ഏസുണ കേ്ട്ടാര്.<verse number="11" style="v" />തന്ന് ഫെ്ണ്ട്ണ ബ്ട്ട് ബേറെ ഏവണ എട്ത്താല്‌മ് തള്ളി എക്കിനവാക്ക് എത്റായി അയാള് ബേസി ആട്റെ്.<verse number="12" style="v" />അതേഫാസെ ആളാന ബ്ട്ട് എക്കി ബേറെ ഒര്‌ത്തന എട്ക്ക അവാമ് അച്ചെത്തെ.</para>
<para style="s">മക്കഗാക്ക് ഏസു ബരകൊട്ക്കെ്</para>
<para style="p"><verse number="13" style="v" />ഫഗ്തി ആള്‌ഗ തമ്മ് മക്കഗണ കയി ബെത്ത് ഫരേസി ബ്ട്യ ഏസുക്കെ എട്ത്ത് ബന്താര്. ആന അവാര്‌ണ കൂട്ടാളിഗ സണ്ടെ കൊട്ത്താര്.<verse number="14" style="v" />അത്ണ കണ്ട് ഏസുക്ക് ഫ്‌ടിക്കാലെ. അക്കുളെ ഏസു സൊന്നെ്: &lt;&lt;അയി മക്കഗണ തട്ക്കാതി, അവാര്‌ണ എന്നര്‌ഗെ ബര്‌യ ബ്ടി. അയി മക്കണ ഫാസെ ഇര്‌ക്കവാര്‌ണാത്തെ സാമി ആള്‌റാത്.<verse number="15" style="v" />സാമി ആള്‌റാത്ണ ഒര് ഫ്ള്ളെ എച്ചെ തങ്കാരിക്ക്തൊ അതേഫാസെ തങ്കാരിക്കുടൊ. അല്ലാത്തവെ് സാമി ആള്‌റാത്ണ കാണമാട്ട എന്ത് നാന് നേര്‌മായി സൊല്ലുറെ.&gt;&gt;<verse number="16" style="v" />അത്കളിന്ത് മക്കഗാള്‌ത് തലെക്കെ കയി ബെത്ത് ഫരേസി ബ്ട്ടെ്.</para>
<para style="s">ഒര് ഫണക്കാറെ് ഏസു ഫട്ട്ക്ക് ബരെ്</para>
<para style="p"><verse number="17" style="v" />അതിലിര്‌ന്ത് ഏസു ഫോയ ഒര്‌ങ്കാട്ടി ഒര്‌ത്തെ് ഓടി ബന്ത് അയാള് കാല്‌ക്ക് സടങ്ക ബ്‌ന്ത്, &lt;&lt;നല്ല ഗുരുവേ, എപ്പ്മ് ഇര്‌ക്ക ഉജ്റ് കെടേക്ക്യ നാന് എന്ത സെയ്ടൊ?&gt;&gt; എന്ത് കേ്ട്ടെ്.</para>
<para style="p"><verse number="18" style="v" />അക്കുളെ ഏസു സൊന്നെ്: &lt;&lt;നീ എന്ത എനാണ നല്ലവെ് എന്ത് സൊല്ലുറെ? സാമി ഒര്‌ത്തെ് അല്ലാദെ നല്ലവെ് ആര്‌മില്ലെ.<verse number="19" style="v" />ആന നാനൊന്ത് കേ്ക്കെ: കൊലെ സെയ്യ ബേട, ബേസ്യാട ബേട, ത്റ്ട ബേട, ഉറ്ട്ട് സൊല്ല ബേട, ബഞ്ചണെ സെയ്യ ബേട, തായിതന്തെന മതിക്ക്ടൊ എന്ത് ഇര്‌ക്ക സട്ടഗെല്ല നിനാക്ക് തെര്യുമല്ല?&gt;&gt;</para>
<para style="p"><verse number="20" style="v" />&lt;&lt;ഗുരുവേ, നാന് ഈ സട്ടഗണെല്ല സിന്നാതിര്‌ന്തെ നടാത്തി ബരെ&gt;&gt; എന്ത് അയാള് സൊന്നെ്.</para>
<para style="p"><verse number="21" style="v" />അക്കുളെ ഏസു ഫിര്യത്തോടെ അയാള്‌ണ നോടി സൊന്നെ്: &lt;&lt;ആന നീ ഒന്ത് സെയ്യ ഇര്‌ക്ക്‌ത്; നീ ഫോയി നിന്ന് സൊത്തുഗണ എല്ല ബിറ്റ് ഒന്ത്മ് ഇല്ലാത്തവാര്‌ക്ക് കൊടു; അപ്പ് നിനാക്ക് മേലോഗാത്തി സൊത്ത് കെടേക്കു; അത്ക്ക് ഫ്റ എന്നൊപ്പ ബാ.&gt;&gt;<verse number="22" style="v" />ഇച്ചെ ഏസു സൊന്നാത്ണ കേ്ട്ട് അവെ് അര്‌ക്ക ഫട്ട് ഒന്ത്മ് മ്ണ്ടാതെ ഫോനെ്. എന്ത്ക്കെന്ത അയാള് ബെല്ല്യ ഫണക്കാറെ് ആനാക്ക്ത്തെ.</para>
<para style="p"><verse number="23" style="v" />ഏസു സുറ്റ് നോടിര്‌ന്ത്: &lt;&lt;ഫണക്കാറാര്‌ണ സാമി ആള്‌റാത് സെറ്റെ കട്‌ഫത്തെ&gt;&gt; എന്ത് കൂട്ടാളിഗാക്ക് സൊന്നെ്.</para>
<para style="p"><verse number="24" style="v" />കൂട്ടാളിഗ അത്ണ കേ്ട്ടാത്‍മ് അതിസ്യ ഫട്ടെക്കിനാര്. ഏസു ഫിന്നേമ് സൊന്നെ്: &lt;&lt;അയ്യ ഫൊന്നലാഗെ സാമി ആള്‌റാത്ക്ക് കെട്ട്ഫട്ട് ഇര്‌ക്കുടൊ എങ്കാത് എത്തറ കട്പ്പ!<verse number="25" style="v" />ഒര് ഫണക്കാറെ് സാമി ആള്‌റാത്ക്ക് കെട്ട്ഫട്ട് ഇര്‌ക്കാക്ക് ബ്ട സൂഞ്ചി ഓട്ടെമേലെ ഒര് ഒട്ടഗ കടാക്കാത് എത്തറ എള്‌ഫ!&gt;&gt;</para>
<para style="p"><verse number="26" style="v" />&lt;&lt;അച്ചെ ആന ആര്‌ക്ക് ഗെല്‌സി കടാക്ക്യ മുട്യു?&gt;&gt; എന്ത് തമ്മ തമ്മ സൊല്ലി കൂട്ടാളിഗ അതിസ്യ ഫട്ടാര്.</para>
<para style="p"><verse number="27" style="v" />&lt;&lt;ആന മന്‌സാന്‌ക്ക് ഇത് മുട്യ മാട്ട. സാമിക്ക് എല്ലാമെ മുട്യു&gt;&gt; എന്ത് കൂട്ടാളിഗാണ നോടി ഏസു സൊന്നെ്.</para>
<para style="p"><verse number="28" style="v" />ഫത്രോസ് ഏസുക്കെ സൊന്നെ്: &lt;&lt;എമ്മ നിന്നൊപ്പ ബര്‌യ എല്ലാത്ണാമ് തള്ളി എക്കിനേര്.&gt;&gt;</para>
<para style="p"><verse number="29" style="v" />ഏസു അവാര്‌ക്കെ, &lt;&lt;നാന് നിമാക്ക് നേര്‌ണ സൊല്ലുറെ, എനാക്ക്മ് ഈ നല്ല സേതിക്ക്മ് സേത്തി സൊന്ത കൂരെക്കാടൊ, അവ്വെയാപ്പലാഗൊ, മക്കമറിഗണാഗോ, അണ്ണെ്തമ്പിലാഗൊ, അക്കെ്തങ്കെലാഗൊ ഇത്ഗണെല്ല തള്ളി എക്ക്റ ഏവാന്‌ക്ക്മ്<verse number="30" style="v" />ഈ ലോഗാത്തി അവെ് തള്ളി എക്കിനാത്ക്ക് ബ്ട എത്തിന്യൊ തായിതന്തെ, അണ്ണെ്തമ്പി, അക്കെ്തങ്കെ, മക്കമറി, കൂരെക്കാട്, ഇത്ഗെല്ല കെടേക്കു. ഇതോടൊപ്പ കജട്ടഗാമ് കെടേക്കു. ബര്‌യ ഫോര ലോഗാത്തി എപ്പ്മ് ഇര്‌ക്ക ഉജ്റുമ് കെടേക്കു.<verse number="31" style="v" />ആന ഇപ്പ് മുന്തിനവ ഫിന്ന്‌ക്ക് ആവെ.; ഇപ്പ് ഫിന്ന്‌ക്ക് ആവെ് മുന്ത്ക്ക് ആവെ്.&gt;&gt;</para>
<para style="s">ഏസു സാറാത്ണ ഫറ്റി ഇതോട മൂണ് ജമ്പ് സൊല്ലുറെ്</para>
<para style="p"><verse number="32" style="v" />എര്‌സലേമ്ക്കെ ഏസുമ് കൂട്ടാളിഗാമ് ഫോനാര്. ഏസു കൂട്ടാളിഗാക്ക് മുന്ത്ക്ക് നടാന്തെ്. അയി കൂട്ടാളിഗ അതിസ്യഫട്ട്മ് അവെ് ഫിന്ന്‌ക്ക് ഫോന ബാക്ക്യാള്‌ഗ കോവെ ഫട്ട്മ് ഇര്‌ന്താര്. ഏസു തന്ന് ഫന്നന്റ് കൂട്ടാളിഗാണ അര്‌ഗെ ബര്‌സി. തനാക്ക് നടാക്ക്യ ഫോരാത്ണ അവാര്‌ക്ക് ഫിന്നേമ് സൊല്ല്യ ഫ്‌ടിത്തെ്:<verse number="33" style="v" />&lt;&lt;ഇതാ ഈങ്ക് നോടി, നമ്മ എര്‌സലേമ്ക്ക് ഫോരാമ്. മന്‌സനായി ഫ്‌റാന്ത എനാണ എഗൂദ ഫൂസാരിഗ തലെവാര്‌ക്ക്‌മ്, ബേദ ബാത്ത്യലാക്ക്മ് ഒപ്പടേക്കുവെ്. അവാര് തനാണ കൊല്ല്യ ബിദിക്കുവാര്. അത് കളിന്ത് എഗൂദാര് ജാതി അല്ലാത്തവാര്‌ക്ക് കൊട്ക്കുവാര്.<verse number="34" style="v" />അവാര് അയാള്‌ണ നാണഗെട്സി, അയാള്‌ക്കെ തുപ്പി, സാട്ടെബാറ്‍ക്കെ അടിക്കുവാര്. അത്ക്ക് ഫ്റ അവാര് അവാന കൊല്ലുവാര്. ആനാല്‌മ് മൂണ് നാള് കളിന്ത് അയാള് ഉജ്റേവെ്.&gt;&gt;</para>
<para style="s">റണ്ട് കൂട്ടാളിഗ തമ്മ നെനേത്തിര്‌ക്ക കാര്യണ കേ്ക്കാര്.</para>
<para style="p"><verse number="35" style="v" />സെബദി മഗനാര് ആക്കോബ്മ് ഓഗന്നാമ് ഏസുക്കെ ബന്ത്: &lt;&lt;ഗുരുവേ എമ്മ ആസെ ബെത്താത്ണ സെറ്റെ നടാത്തി തര്‌വേന&gt;&gt; എന്ത് കേ്ട്ടാര്.</para>
<para style="p"><verse number="36" style="v" />ഏസു അവാര്‌ണ: &lt;&lt;നാന് നിമാക്ക് എന്ത സെയ്‌ത് തര്യ?&gt;&gt;</para>
<para style="p"><verse number="37" style="v" />&lt;&lt;നീ അദിഗാരത്തോട ആള്‌യ ഫോര റാജ്യാത്തി നീ ഇര്‌ക്ക ഫട്ട്‌ലി ബെല്ല്യ ബെല്ല്യ ആള്‌ഗാള് കുക്കാക്ക ഫട്ട്‌ലിതാനെ എമ്മ റണ്ടാളിലി ഒര്‌ത്തന നിന്ന് ബലാസാരിമ് ഒര്‌ത്തന നിന്ന് ഇടസാരിമ്<note caller="+" style="f">+</note>
<para style="fk">ഒര്‌ത്തന നിന്ന് ബലാസാരിമ് ഒര്‌ത്തന നിന്ന് ഇടസാരിമ്<char style="ft" closed="false">ഒര് റാജാത്ത്യല ബെല്ല്യ ബെല്ല്യ ആള്‌ഗ റാജാവ്ത് ഇടസാരിമ് ബലാസാരിമ്ത്തെ ഇര്‌ക്കാത്.</char></para>ഇര്‌ക്ക്യ ബര തര്‌ടൊമേ&gt;&gt; എന്താര്.</para>
<para style="p"><verse number="38" style="v" />അത്ക്ക് ഏസു അവാര്‌ക്കെ: &lt;&lt;നിമ്മ കേ്ക്കാത് എന്ത എന്ത് നിമാക്കെ തെര്യ. കജട്ട ഇര്‌ക്ക സെമ്പിലിര്‌ന്ത് നാന് കുടിക്ക്യ ഫോരെ; നിമാക്ക്മ് അത് കുടിക്ക്യ മുട്യുമ? നാന് കജട്ടാക്ക് മുള്‌ഗിയ ഫോരെ; നിമാക്ക്മ് അതിലി മുള്‌ഗിയ മുട്യുമ?&gt;&gt;</para>
<para style="p"><verse number="39" style="v" />&lt;&lt;എമാക്ക് മുട്യു&gt;&gt; എന്തവാര് സൊന്നാര്.</para>
<para style="p">&lt;&lt;സെരി, നാന് കുടിക്ക കജട്ട ഇര്‌ക്ക സെമ്പിലിര്‌ന്ത് നിമ്മ കുടിക്കുവേര്; നാന് മുള്‌ഗ്റ കജട്ടാക്ക് നിമ്മ മുള്‌ഗാമ് സെയ്‍വേര്.<verse number="40" style="v" />ആന എന്ന് ഇടസാരി ബലാസാരി ബെക്ക്യ എന്ന് കയി‌ലിയല്ല അദിഗാര; അത് സാമി ആര്‌ക്ക് കൊട്ക്ക്യ ബെത്ത് ഇര്‌ക്കാനോ അവാര്‌ക്ക് കെടേക്കു.&gt;&gt;</para>
<para style="p"><verse number="41" style="v" />ഇത്ണ കേ്ട്ട ബാക്കി കൂട്ടാളിഗാക്ക് ആക്കോബ്ണാമ്, ഓഗന്നനാമ് മൊനെ ബന്ത്ത്.<verse number="42" style="v" />തന്ന് എല്ല കൂട്ടാളിഗാണാമ് ഒളേത്ത് ബര്‌സി ഏസു അവാര്‌ക്കെ ഇച്ചെന്ത് സൊന്നെ്: &lt;&lt;തമ്മ തലെവാര് എന്ത് നെനേക്ക ആള്‌ഗ ഓരോര് ജാതിഗാക്ക് ഇര്‌ക്ക്‌ത്. അയി തലെവല തമ്മ് സൊല്ലിലി ആള്‌ഗാണ നടാത്തുടൊ എന്ത് ആസെഫട്റാര്. അവാര് തമ്മ് എല്ല ഫൌറ്ണാമ് ആള്‌ഗാക്ക് കാട്ട്റാര്.<verse number="43" style="v" />ആന നിമ്മ അവാര്‌ണ ഫാസെ ആരാക്കില്ലെ. അച്ചെ നിമ്മ്ക്കുള്ളുക്ക് ബെല്ല്യവെ് ആയ ആസെ ബെക്കവെ് എല്ലാര്‌ണാമ് ഓരാട്റവെ് ആടൊ.<verse number="44" style="v" />മുന്തിനവെ് ആയ നിമ്മ ആരാറ്റ്ക്ക് ആസെ ഇര്‌ന്ത അവെ് എല്ലാര്‌ക്ക്‌മ് അടിമെ ഫട്‍ടൊ.<verse number="45" style="v" />മന്‌സനായി ഫ്റാന്തവെ് ബന്താത് ആള്‌ഗ അവാന ഓരാടിയ അല്ല. അവെ് എത്തിന്യൊ ആള്‌ഗാണ ഓരാടിയാമ് തന്ന് ഉജ്റ്ണ കൊട്ത്ത് അവാര്‌ണ കാഫാറ്റി തിലിപ്പി എട്ക്ക്യാമ്ത്തെ.&gt;&gt;</para>
<para style="s">ഏസു ഒര് കുറ്‍ടാന സൌവ്വി ആക്ക്റെ്</para>
<para style="p"><verse number="46" style="v" />അച്ചെ അവാര് എരിഗോ ഫട്ടാണക്കെ എത്തി. അതിലിര്‌ന്ത് മൊത്തന ആള്‌ഗോടെ ഏസുമ് കൂട്ടാളിഗാമ് സേന്ത് ഫോഗാട്ടി ബറ്‌ത്തിമായി എങ്ക ഒര് കുറ്ടെ് ഫിച്ചെ കേ്ട്ട് ബയി ബുക്കിലി ഇര്‌ന്തെ്.<verse number="47" style="v" />ബയ്യെ ഫോര ആള്‌ഗ നസ്‌റാത്തിലി ഇര്‌ന്ത് ഏസു ബര എന്ത് സൊല്ലുറാത്ണ കുറ്ടെ് കേ്ട്ടെ്. &lt;&lt;ദാവീദ് കാലില്യ ഏസുവെ, എനാണ സെറ്റെ നോ‍ട്‌ടൊമെ&gt;&gt; എന്ത് ആലാത്ത് സൊന്നെ്.</para>
<para style="p"><verse number="48" style="v" />&lt;&lt;ഫേസാതിര്&gt;&gt; എന്ത് സൊല്ലി അയാള്‌ണ മൊത്തന ആള്‌ഗ സണ്ടെ കൊട്ത്താര്. എന്ത്ട്ട്മ് അയാള് ബ്ടാലെ: &lt;&lt;ദാവീദ് കാല്‌കാറ, എനാണ സെറ്റെ നോട്‌ടൊമെ.&gt;&gt;</para>
<para style="p"><verse number="49" style="v" />ഏസു അത്ക്കെ നിന്തെ്. &lt;&lt;അയാള്‌ണ ഈങ്ക് ബര്‌യ സൊല്ലി&gt;&gt; എന്ത് കൂട്ടാളിഗാക്ക് ഏസു സൊന്നെ്. അവാര് അയി കുറ്ടാന ഒളേത്താര്: &lt;&lt;അഞ്ചാതിര്, നിനാണ ഏസു ഒളേക്കെ്.&gt;&gt;</para>
<para style="p"><verse number="50" style="v" />ഫൊതേത്ത്‍ര്‌ന്ത സീലേന എക്കി അയി കുറ്ടെ് ബുഗ്‍റ്‌ക്കന എന്ത് ഏസു ഫട്ട്ക്ക് ഫോനെ്.</para>
<para style="p"><verse number="51" style="v" />അയാള്‌ണ ഏസു കേ്ട്ടെ്: &lt;&lt;നാന് നിനാക്ക് എന്ത സെയ്‌ത് തര്‌ടൊ എന്ത് നീ നെനേക്കെ്?.&gt;&gt;</para>
<para style="p">&lt;&lt;ഗുരുവേ എനാക്ക് കണ്ണ്കാട്ട്ടൊ&gt;&gt; എന്ത് കുറ്ടെ് സൊന്നെ്.</para>
<para style="p"><verse number="52" style="v" />ഏസു സൊന്നെ്: &lt;&lt;നീ ഫോ; നിന്ന് നമ്പിക്കെ നിനാണ സൌവ്വി ആക്കിയിര്‌ക്ക്ത്.&gt;&gt;</para>
<para style="p">അപ്പ്താനെ കുറ്‌ടാന്‌ത് കണ്ണ് നല്ലതാറ്റ്. അയാള് ഏസുതൊപ്പ ഫോനെ്.</para>
<chapter number="11" style="c" />
<para style="s">ഒര് റാജാവ്ണ ഫാസെ എരുസലേമ്ക്കെ ഏസു കടാക്കെ്</para>
<para style="p"><verse number="1" style="v" />ഏസുമ് കൂട്ടാളിഗ എര്‌സലേമ്ക്ക് ഫക്ക എജ്ജിനാര്. ബേത്ഫാഗെ, ബെദനി ഊര്‌ഗാക്ക് അര്‌ഗെ ഇര്‌ക്ക ഒലിവ് മലേക്കെ അവാര് ബന്താര്. ഏസു റണ്ട് കൂട്ടാളിഗാണ ഒളേത്ത് സൊന്നെ്:<verse number="2" style="v" />&lt;&lt;അതാ അയി മുന്ത്ക്ക് കാട്ട്റ ഊര്‌ക്കെ ഫോയി; നിമ്മ ഊര്‌ക്കെ കടക്കാട്ടിതാനെ ആര്‌മ് ഏ്റാത്ത ഒര് കള്‌ദെ കുട്ടിന കെട്ടിയിര്‌ക്കാത്ണ കാണ്‌വേര്. അത്ണ ഉക്കി എട്ത്ത് ബായി.<verse number="3" style="v" />ഇത്ണ എന്ത്ക്ക് എട്ത്ത് ഫോരേര് എന്ത് ആരാത്ത് കേ്ട്ട തമ്പ്റാന്‌ക്ക് ഇത്ണ ബോടു എന്ത്മ് ഇപ്പ് എട്ത്ത് ബന്ത് തരേര് എന്ത്മ് സൊല്ലിരി.&gt;&gt; ഏസു ഇച്ചെ സൊല്ലി അവാര്‌ണ ബ്ട്ടെ്.</para>
<para style="p"><verse number="4" style="v" />ഏസു സൊന്ന ഫാസെ കൂട്ടാളിഗ അയി ഊര്‌ക്കെ ഫോനാര്. അതിലി ഒര് കൂരേത് മുന്ത്ക്ക് ബയി അര്‌ഗെ കള്‌ദെ കുട്ടിന കേ്ട്ട്ര്‌ക്കാത്ണ അവാര് കണ്ടാര്. അപ്പ്താനെ അത്ണ ഉക്കിനാര്.<verse number="5" style="v" />അതിലിര്‌ന്ത ഫഗ്തി ആള്‌ഗ അവാര്‌ണ കേ്ട്ടാര്: &lt;&lt;എന്ത്ക്ക് നിമ്മ കള്‌ദെ കുട്ടിന ഉക്കുറാത്?&gt;&gt;</para>
<para style="p"><verse number="6" style="v" />കൂട്ടാളിഗ ഏസു സൊന്ന ഫാസെ അവാര്‌ക്കെ സൊന്നാര്. അക്കുളെ അവാര് കള്‌ദെ കുട്ടിന എട്ത്ത് ഫോയ ബ്ട്ടാര്.<verse number="7" style="v" />അയി കൂട്ടാളിഗ കള്‌ദെ കുട്ടിന ഏസു ഫട്ട്ക്ക് എട്ത്ത് ബന്താര്. അവാര് കള്‌ദെ കുദ്ദാക്ക് തമ്മ ഫൊതേത്തിര്‌ന്ത സീലേന ബിര്‌സിനാര്. ഏസു കള്‌ദെ കുദ്ദാക്ക് കുക്കാന്തെ്.<verse number="8" style="v" />എത്തിന്യൊ ആള്‌ഗ ഏസു ഫോര ബയിക്ക് തമ്മ ഫൊതേത്ത്‍ര്‌ന്ത സീലേന ബിര്‌സിനാര്; ഫഗ്തി ആള്‌ഗ ദോട്ടക്ക്റാഗ ഇര്‌ന്ത് കൊഞ്ച്ഗണ ബെട്ടി ബയിക്ക്റാഗ ബിര്‌സിനാര്<note caller="+" style="f">+</note>
<para style="fk">&lt;&lt;ഏസു ഫോര ബയിക്ക് തമ്മ ഫൊതേത്ത്‍ര്‌ന്ത സീലേന ബിര്‌സിനാര്&gt;&gt;, &lt;&lt;ദോട്ടക്ക്റാഗ ഇര്‌ന്ത് കൊഞ്ച്ഗണ ബെട്ടി ബയിക്ക്റാഗ ബിര്‌സിനാര്&gt;&gt;<char style="ft" closed="false">റാജാവ്ഗണ ഫാസെ ഇര്‌ക്ക ബെല്ല്യ ബെല്ല്യ ആള്‌ഗ ബര്‌ഗാട്ടി അവാര്‌ണ തങ്കാരിക്ക്യ തമ്മ് സീലെഗണാമ് കൊഞ്ച്ഗണാമ് ബെട്ടി ബയിക്ക്റാഗ ബിര്‌സുവാര്.</char></para>.</para><verse number="9" style="v" />ഏസുക്ക് മുന്ന്ഫിന്ന് നടാന്ത്‌ര്‌ന്ത എല്ലാവര്‌മ് ആലാത്ത് ക്‌ളാമ്പിനാര്: &lt;&lt;സാമി ഫേരിലി ബരാവെ് നല്ല ബാഗ്യക്കാറെ്.<verse number="10" style="v" />ബര്‌യ ഫോര നമ്മ് ഫാട്ടെ് ദാവീദ് സീമേക്ക് നല്ലാത് കെടേക്ക്ടൊ. മേലോഗാത്തി ഇര്‌ക്ക സാമി ഉജാന്തവെ്.&gt;&gt;
<para style="p"><verse number="11" style="v" />അച്ചെ ഏസു എര്‌സലേമ്ക്ക് കടാന്ത് എഗൂദാര് ബെല്ല്യ ഫളളിക്കെ ഫോനെ്. അത്ക്കെ എത്തിനാത്‍മ് അത്ണ സുറ്റ്മ് നോടിനെ്. ആന നേര ഫോനാക്ക് ഫന്നന്റ് കൂട്ടാളിഗണ കൂട്ടി അയാള് ബെദനിക്ക് ഫോനെ്.</para>
<para style="s">അത്തിമരണ സാഫ ഇക്ക്റെ്</para>
<para style="p"><verse number="12" style="v" />മറ്നാള് ബെദനിലിര്‌ന്ത് അവാര് തില്‌മ്പി ബരാട്ടി ഏസുക്ക് ഫജി ഫ്‌ടിത്ത്ത്.<verse number="13" style="v" />ലേസ ദൂരാത്തി എലെ തുമ്പ ഇര്‌ന്ത ഒര് അത്തി മരണ ഏസു കണ്ടെ്. അതിലി അത്തിഫഗ ഇര്‌ക്കു എന്ത് നെനേത്ത് അയാള് അത്ക്കെ ഫോനെ്. ആന അത് അത്തിഫഗ ഗളിയെ അല്ലാത്തനാലെ അതിലി ഒര് കായി ബീസാക്ക് ഇര്‌ക്കാലെ.<verse number="14" style="v" />ഏസു അത്തിമരണ നോടി സൊന്നെ്: &lt;&lt;ഇനി നിന്നിതിര്‌ന്ത് ആര്‌മ് ഫഗ തിന്നമാട്ടാര്.&gt;&gt;</para>
<para style="p">കൂട്ടാളിഗ ഇത്ണ സൊക്കാന കേ്ട്ട്ര്‌ന്താര്.</para>
<para style="s">ഏസു ഫള്ളിന സുത്താഫാക്ക്‍റെ്</para>
<para style="p"><verse number="15" style="v" />അവാര് എര്‌സലേമ്ക്ക് എജ്ജിനാര്. ഏസു എഗൂദാര് ബെല്ല്യ ഫള്ളിക്ക് ഫോയി ഫുക്കിനെ്. അതിലി ഏവാര സെയ്‌ത്‍ര്‌ന്ത ഏവാരിഗണ ബെള്‌യെ കടാത്ത്യ ഫ്‌ടിത്തെ്. ഫണ കയിമാറ്‍റവാര്‌ത് മേസഗണാമ്, ഫ്റാവ് ഏവാരിഗ കുക്കാക്ക ബെഞ്ച്ഗണാമ് ഏസു മറ്ത്ത് ബീത്ത്നെ്.<verse number="16" style="v" />ഏസു ഫള്ളി മേലെ ആര്‌ണാമ് ഒന്ത്ണാമ് എട്ത്ത് ഫോയ ബ്ടാലെ.<verse number="17" style="v" />അത്കളിന്ത് അയാള് ആള്‌ഗാക്ക് ഇച്ചെ ബോദിസിനെ്: &lt;&lt;എന്ന് കൂരെ എല്ല ആള്‌ഗാമ് ഫരേസ്റ കൂരെ എന്ത് ഒളേക്കുവാര് എന്ത് എള്‌തി ബെക്കാലേഗ? ആന അത്ണ നിമ്മ ത്‌റ്ട്ടാര്‌ത് എടെയാക്കി എക്കിര്‌ക്കേര്.&gt;&gt;</para>
<para style="p"><verse number="18" style="v" />ഇത് കേ്ട്ട് എഗൂദ ഫൂസാരിഗ തലെവാര്‌മ്, ബേദ ബാത്ത്യലാമ് അവാന കൊല്ല്യ ബയി നോടിനാര്. അവെ് സൊല്ലുറ ബുദ്ദി നായണ കേ്ട്ട് ആള്‌ഗെല്ല അതിസ്യ ഫട്ട്റ്ന്തനാലെ എഗൂദ ഫൂസാരിഗ തലെവാര്‌മ്, ബേദ ബാത്ത്യലാമ് ഏസുണ അഞ്ചിനാര്.</para>
<para style="p"><verse number="19" style="v" />ജാമാഗാട്ടിയെല്ല ഏസുമ് കൂട്ടാളിഗ അയി ഫട്ടണണ തള്ളി ഫോനാര്.</para>
<para style="s">ഏസു നമ്പിക്കേത് ബിലണ കാട്ട്റെ്</para>
<para style="p"><verse number="20" style="v" />മറ്നാള് ബെടിയാലെ ഏസുമ് കൂട്ടാളിഗാമ് ഫോനാര്. അക്കുളെ ഏസു സാഫ ഇക്കിന അത്തിമര തലേഫിലിര്‌ന്ത് തൂര് മാട്ട് ഉണാന്ത് എക്കിനാത്ണ കണ്ടാര്.<verse number="21" style="v" />അക്കുളെ ഫത്രോസ് ഏസു സൊന്ന ബാക്ക്ണ നെനേത്തെ്. ഫത്രോസ് സൊന്നെ്: &lt;&lt;ഗുരുവേ, ആങ്ക് നോട്ത്തെ! നീ നിഗാറ്റ് സാഫ ഇക്കിന അത്തിമര ഉണാന്ത് എക്കിര്‌ക്ക്ത്.&gt;&gt;</para>
<para style="p"><verse number="22" style="v" />&lt;&lt;നിമ്മ സാമിന നമ്പിരി&gt;&gt; എന്ത് ഏസു സൊന്നെ്.<verse number="23" style="v" />&lt;&lt;നാന് സെരിക്ക്മ് നിമാക്ക് സൊല്ലുറെ. ലേസഗൂടി നിമ്മ് മനേസിലി സന്തേഗ ഇല്ലാതെ നാന് സൊല്ലുറ ഫാസെ നടാക്കു എന്ത് നമ്പിക്കോടെ ഈ മലെന ഫ്‌ടാങ്കി ഫോയി കടാല്‌ക്ക് ബീയ സൊന്ന അതേഫടി നടാക്കു.<verse number="24" style="v" />അത്‌നാലെ നാന് സൊല്ലുറെ: നിമ്മ എന്താറ്റ്ക്കായി ഫരേസ്ഗാട്ടി അത്ഗെല്ലാ കെടേത്ത് തീന്ത്ത് എന്ത് നമ്പിരി. അച്ചെ നമ്പിന നിമാക്ക് അത് കെടേക്കു.<verse number="25" style="v" />നിമ്മ ഫരേസ്ഗാട്ടി, ആരാത്തോട എന്താറ്റ് നിമ്മ് മനേസിലിര്‌ന്ത അത്ണ നിമ്മ മന്നിക്കുടൊ. അപ്പ് നിമ്മ് തെറ്റ് കുറ്റഗണ സൊറ്‍ലോഗാത്തി ഇര്‌ക്ക നിമ്മ് അപ്പെ് മന്നിക്കുവെ്.&gt;&gt;<note caller="+" style="f">+<char style="fr" closed="false">11:26</char><char style="ft" closed="false">മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി &lt;ആരാറ്റ് നിമ്മോട സെയ്‌ത തെറ്റ് കുറ്റഗണ നിമ്മ ഫൊറ്ക്കാട്ടി ഫോന, സാമിമ് നിമ്മ സെയ്‌ത തെറ്റ്കുറ്റാണ ഫൊറ്ക്ക മാട്ട&gt; എന്ത സുലാക്ക സേത്തി എള്‌തി ബെത്ത്‌ര്‌ക്കാര്.</char></note><figure style="fig" desc="Man kneeling in prayer" file="lb00271c.tif" size="col" loc="After verse number 26" copy="(c) Horace Knowles/ Louice Bass people" ref="After verse number 26">ഒര്‌ത്തെ് സന്ത് ഊന്റി ഫരേസ്റെ്</figure></para>
<para style="s">ഏസുത് അദിഗാരണ കേ്ള്‌വി കേ്ക്കാര്</para>
<para style="p"><verse number="27" style="v" />ഫിന്നേമ് എര്‌സലേമ്ക്ക് ഏസുമ് കൂട്ടാളിഗ എത്തിനാര്. ഏസു എഗൂദ ബെല്ല്യ ഫള്ളിലി നടാക്കാട്ടി എഗൂദ ഫൂസാരിഗ തലെവാര്‌മ്, എഗൂദ മൂപ്പലാമ്, എഗൂദ ബാത്ത്യലാമ് അവെ് ഫട്ട്ക്ക് ബന്താര്.<verse number="28" style="v" />ഏസുണ അവാര് കേ്ട്ടാര്: &lt;&lt;ഇത്ഗെല്ല സെയ്യ നിനാക്കെന്ത അദിഗാര സൊല്ല്? ഇത് സെയ്യ നിനാക്ക് ആര് അദിഗാര തന്താത്?&gt;&gt;</para>
<para style="p"><verse number="29" style="v" />ഏസു സൊന്നെ്: &lt;&lt;നിമ്മോട നാനൊര് കേ്ള്‌വി കേ്ക്കെ. അത്ക്ക് ബത്ള് സൊന്നാക്കി എന്ത അദിഗാരാത്തി നാന് ഇത്ഗെല്ല സെയ്‌രാത് എന്ത് നാന്‌മ് നിമാക്ക് സൊല്ലുവെ.<verse number="30" style="v" />തണ്ണിക്ക് മുള്‌ഗ്സ്റ ഓഗന്നാന്‌ക്ക് അദിഗാര കെടേത്താത് സാമ്യോട ഇര്‌ന്തോ, ഇല്ലെ മന്‌സാരോടെ ഇര്‌ന്തോ? ഏതിലിര്‌ന്ത്? സൊല്ലി.&gt;&gt;</para>
<para style="p"><verse number="31" style="v" />അവാര് തമ്മ തമ്മ ഫേസി ഓസണെ എട്ത്താര്. സാമിലിര്‌ന്ത് എന്ത് സൊന്ന, ഫിന്നെ എന്ത്ക്ക് നിമ്മ ഓഗന്നാന നമ്പാലെ എന്ത് ഏസു കേ്ക്കുവെ്.<verse number="32" style="v" />മന്‌സാര്‌ലി ഇര്‌ന്ത് എന്ത് സൊന്ന ആള്‌ഗ തമാണ മൊനെ ഫട്‍വാര്. എന്ത്ക്കെന്ത ഓഗന്നാന ആള്‌ഗ സാമി ദാസ് എന്ത് നമ്പി ഇര്‌ന്താര്. അത്ക്ക് ആള്‌ഗാണ അവാര്‌ക്ക് കോവെ.<verse number="33" style="v" />അത്‌നാലെ അവാര് ഏസുക്ക് സൊന്നാര്: &lt;&lt;എമാക്ക് തെര്യ.&gt;&gt;</para>
<para style="p">&lt;&lt;ആന നാന്‌മ് ഇതെല്ല എന്ത അദിഗാരത്തി സെയ്‌രെ എന്ത് സൊല്ലമാട്ടെ&gt;&gt; എന്ത് ഏസു അവാര്‌ക്കെ സൊന്നെ്.</para>
<chapter number="12" style="c" />
<para style="s">മുന്തിരിദോട്ട കദെ</para>
<para style="p"><verse number="1" style="v" />അച്ചെ ഏസു അവാര്‌ക്ക് കദേലി സൊല്ലി ബോദിസ്യ ഫ്‌ടിത്തെ്. ഏസു സൊന്നെ്: &lt;&lt;ഒര്‌ത്തെ് ഒര് മുന്തിരിദോട്ട ഉണ്ടാക്കി അത്ണ ബേലി ബളെന്തെ്. അത്ക്ക് ഫ്റ മുന്തിരിതണ്ണി ഫിണ്ടി എട്ക്ക്യ ഒര് കുയിമ് എട്ത്തെ്. ഫിന്നെ കാവസാളെമ് ബെത്തെ്. അത്കളിന്ത് ഗുത്തഗേക്ക് കൊട്ത്ത് അയാള് ബേറെ ദൂരനാട്ക്ക് ഫോനെ്.<verse number="2" style="v" />മുന്തിരിദോട്ടാത്തി ഫഗ ഫറ്ക്ക ഗളിയെ ആഗാട്ടി തന്ന്ത് ഒര് ബേലെക്കാറന ഗുത്തഗെക്കാറാര്‌ക്കെ ഗുത്തഗെ ഫണ ബാങ്കിയ അന്‌ഫിനെ്.<verse number="3" style="v" />ആന അവാര് അയാള്‌ണ ഫ്‌ടിത്ത് നൊക്കി ബെറ്‍ങ്കയോടെ ബ്ട്ടാര്.<verse number="4" style="v" />അയാള് ഫിന്നേമ് ഒര് ബേലെക്കാറന ഗൂടി ബ്ട്ടെ്. അവാന അവാര് തലെന അടിത്ത് ഗായ ആക്കി നാണഗെട്സി ബ്ട്ടാര്.<verse number="5" style="v" />ഫിന്നേമ് ഒര്‌ത്താനെ അന്‌ഫിനെ്. അവാര് അവാന കൊന്തെക്കിനാര്. അച്ചെ എത്തിന്യൊ ബേലെക്കാറര്‌ണ അന്‌ഫിനെ്. അവാരിലി ഫഗ്തിയാര്‌ണ അടിത്ത്മ് ഫഗ്തിയാര്‌ണ കൊല്ലാമ് സെയിതാര്.<verse number="6" style="v" />ഇനി മിഞ്ചി ഇര്‌ക്ക്‌ത് ഒര്‌ത്താത്തെ; അത് തന്ന് സൊന്ത മഗാന്‌മ്, &lt;എന്ന് മഗന അവാര് മതിക്കുവാര്&gt; എന്ത് സൊല്ലി തന്ന് മഗനാമ് അവാര്‌ക്കെ അന്‌ഫിനെ്.<verse number="7" style="v" />അവാന കണ്ട് അവാര് തമ്മ തമ്മ ഫേസിനാര്, &lt;ഇതാ ഇവേ്ത്തെ ഈ ദോട്ടകാറാന്ത് മഗെ്. ഈ ദോട്ട ഇനി ഇവാന്‌ക്ക്ത്തെ സൊന്ത. അത്ക്ക് ബായി നമ്മ ഇവാന കൊന്തെക്കില അപ്പ്ത്തെ ഈ സൊത്തെല്ല നമാക്ക് കെടേക്കു.&gt;<verse number="8" style="v" />അച്ചെ അവാര് അവാനാമ് കൊന്ത് ദോട്ടാക്ക് അച്ചാരി എറിന്താര്.<figure style="fig" desc="Women and child working at a winepress" file="lb00106c.tif" size="col" loc="After verse number 8" copy="(c) Horace Knowles/ Louice Bass people" ref="After verse number 8">മുന്തിരി തണ്ണി ഫ്‌ണ്ട്‌റ കുയിക്കെ ഒര്‌ത്തിമ് ഒര് സ്‌ന്ന ഫ്‍ള്ളേമ് ബേലെ എട്ക്കാര്</figure></para>
<para style="p"><verse number="9" style="v" />അച്ചെ ആന മുന്തിരി ദോട്ടക്കാറെ് എന്ത സെയ്‌വെ്? അയാള് ഫോയി ഗുത്തഗെക്കാറാര്‌ണ കൊന്തെക്കി അയി ദോട്ടാണ ബേറെ ആള്‌ഗാക്ക് നോട്യ കൊട്ക്കുവെ്.<verse number="10" style="v" />&lt;ബേലെക്കാറാര് മോസാന്ത് എറിന്തെക്കിന അതേ കമ്പ്താനെ</para>
<para style="q2">കൂരെ എട്ക്കാട്ടി ഫെര്‌ങ്ക കമ്പ് ആറ്റ്.</para>
<para style="m">സാമി ബേദാത്തി ഇത്ഗെല്ല നിമ്മ വായിത്ത് ഇര്‌ക്കേരെല്ല?</para><verse number="11" style="v" />ഇത് സാമിനാലെ നടാന്ത്ത്
<para style="q2">നമാക്ക് അത് എത്തറ അതിസ്യ!&gt; &gt;&gt;</para>
<para style="p"><verse number="12" style="v" />എഗൂദ തലെവല ഏസു സൊന്ന കദെന കേ്ട്ട് തമാണത്തെ സൊന്നാത് എന്ത് തെര്‌ന്ത്ത്. അത്ക്ക് അവാര് ഏസുണ തമ്മ് കയിക്ക് കെടെസ്യ നോടിനാര്. ആന അവാര് ആള്‌ഗാണ അഞ്ചി തള്ളിയെക്കി ഫോനാര്.</para>
<para style="s">എഗൂദ തലെവല ഏസുണ സിക്ക്സ്യ നോട്‍റാര്</para>
<para style="p"><verse number="13" style="v" />അത്കളിന്ത് എഗൂദ തലെവാര് ഏസുണ ബാക്കിലി സിക്ക്സ്യ ഏരോദ്യലാതിമ്<note caller="+" style="f">+</note>
<para style="fk">ഏരോദ്യാര്<char style="ft" closed="false">ഏരോദ അന്തിഫാസ് എങ്ക റാജാവോട സേന്ത് റോമ നാട് അദിഗാരിഗാള്‌ത് സട്ടഗണ കേ്ട്ട് നടാന്ത്‌ര്‌ന്ത ഒര് കൂട്ട എഗൂദാര്‌ത്തെ ഏരോദ്യാര്.</char></para>, ഫരിസാരിലിമ് ലേസ ആള്‌ഗാണ ബ്ട്ടാര്.</para><verse number="14" style="v" />അവാര് ഏസുണ കേ്ട്ടാര്: &lt;&lt;ഗുരുവേ, നീ മന്‌സാര് എന്ത നെനേക്കുവാര് എന്ത് ഗൂടി അഞ്ചാതെ നേര്‌ണ തുറാന്ത് സൊല്ലുറവെ് എന്ത് എമാക്ക് തെര്രു. അത്‌നാലെ മന്‌സാര് എച്ചെ ഫെളേത്ത് ഫോടൊ എന്ത് സാമി സൊല്ലിര്‌ക്കാത്ണ ഏവെ് എന്ത്മ് നോടാതെ നീ ഫട്സ്റെ. ആന എമ്മൊന്ത് കേ്ക്കേര്. റോമ നാട് റാജാവ്ക്ക് ന്‌ഗ്‌തി കൊട്ക്കാത് നായഗ? ഇല്ലെ കൊട്ക്ക്ടൊഗൊ ബേടാഗൊ?&gt;&gt;
<para style="p"><verse number="15" style="v" />അവാര് ഇച്ചെ കേ്ട്ടാത് തനാണ സിക്ക്സ്യ എന്ത് ഏസുക്ക് തെര്‌ന്താത്. അത്ക്ക് അവെ് സൊന്നെ്: &lt;&lt;നിമ്മ എനാണ സോദണെ സെയ്‌രാത് എന്ത്ക്ക്? ഒര് ബെള്ളി ഫണ എട്ത്ത് ബായി നാനൊന്ത് നോട്റെ.&gt;&gt;</para>
<para style="p"><verse number="16" style="v" />അക്കുളെ അവാര് ഒര് ബെള്ളി ഫണ എട്ത്ത് ബന്ത് കൊട്ത്താര്. &lt;&lt;ഈ ഫണാത്തി ഇര്‌ക്ക മൂഞ്ചിമ് ഫേര്‌മ് ആര്‌ത്?&gt;&gt;</para>
<para style="p">&lt;&lt;റോമ റാജാവ്ത്&gt;&gt; എന്ത് സൊന്നാര്.</para>
<para style="p"><verse number="17" style="v" />&lt;&lt;അച്ചെ ആന റോമ റാജാവ്ക്ക് കൊട്ക്കാത്ണ അയാള്‌ക്ക് കൊടിരി. സാമിക്ക് കൊട്ക്കാത്ണ സാമിക്ക് കൊടിരി.&gt;&gt; എന്ത് ഏസു സൊന്നെ്.</para>
<para style="p">അവാര് ഇത്ണ കേ്ട്ട് എത്തറഗോ അതിസ്യഫട്ടാര്.</para>
<para style="s">സദൂക്ക്യല ഏസുണ മാട്ടിയ നോട്‍റാര്</para>
<para style="p"><verse number="18" style="v" />സത്തവാര് ഉജ്റ് ഇ്ളാഗ മാട്ടാര് എന്ത് സൊല്ലുറ സദൂക്ക്യാര് ഏസു ഫട്ട്ക്ക് ഫോയി കേ്ട്ടാര്:<verse number="19" style="v" />&lt;&lt;ഗുരുവേ, ഒര്‌ത്തെ് ഫെ്ണ്ണ് സേന്ത് മക്കയില്ലാതെ സത്താക്കി അവാന്ത് അണ്ണെ്തമ്പിലി ആരാത്ത് സത്തവാന്ത് ഫെ്ണ്ട്ണ എട്ത്ത് അവെ് കാല്‌ക്ക് മക്ക ഫ്റാത്തുടൊ എന്ത് മോസെ സൊല്ലിര്‌ക്കനല്ല.<verse number="20" style="v" />ഒര് ഫട്ട്‌ലി ഏ്ള് അണ്ണെ്തമ്പില ഇര്‌ന്താര്. അവാരിതി തലെകോടി അണ്ണെ് ഫെ്ണ്ണെട്ത്ത് മക്കയില്ലാതെ സത്തെ്.<verse number="21" style="v" />റണ്ടാമത്തവെ് സത്തവാന്ത് ഫെ്ണ്ട്ണ എട്ത്ത് മക്കയില്ലാതെ സത്തെ്.<verse number="22" style="v" />മൂണാമത്തവാന്‌മ് അച്ചെത്തെ ആനെ്. അവണ ഏ്ള് അണ്ണെ്തമ്പിലാമ് എട്ത്ത് മക്കയില്ലാതെ സത്ത് ഫോനാര്.<verse number="23" style="v" />അവാരെല്ല സത്ത കടേസി അവാമ് സത്ത. സത്തവാര് ഉജ്റെഗാട്ടി ഇവ ഈ ഏ്ള് ആളിലി ആര്‌ക്ക് ഫെ്ണ്ടാവ? ഏ്ളാള്‌ക്ക്‌മ് ഇവ ഫെ്ണ്ടായിര്‌ന്തല്ലാ?&gt;&gt;</para>
<para style="p"><verse number="24" style="v" />ഏസു അവാര്‌ക്കെ: &lt;&lt;ബേദാത്തി എള്‌തിര്‌ക്കാത്ണാമ് സാമി എല്ല സെയ്യ മുടിരവെ് എന്ത്മ് നിമാക്ക് തെര്യാത്തനാലെത്തെ ഈ തപ്പ് ബന്ത്റ്ക്കാത്?<verse number="25" style="v" />സത്തവാര് ഉജ്റെന്ത ഫ്റ ആണ് ഫെ്ണ്ണ് ആളെ്ഫെണ്ട് ആറാതില്ലെ. അവാര് മേലോഗാത്തിര്‌ക്ക സാമി ദൂതല ഫാസെ ആവാര്.<verse number="26" style="v" />കത്തികൊണ്ടിര്‌ക്ക മുള്ളുഗുമ്പിലി സാമി ബെളിഫട്ടാത്ണ മോസെ എള്‌തിര്‌ക്കെ. അതിലി സത്തവാര് ഉജ്റ് എ്റാത്ണ ഫറ്റി നിമ്മ ഫടിക്കാലെഗാ? അത് ഇച്ചെത്തെ: &lt;നാന് അബ്രാഗ ഫാട്ടാന്ത് സാമിമ് ഇസഗാക്ക് ഫാട്ടാന്ത് സാമിമ് ആക്കോബ് ഫാട്ടാന്ത് സാമിമ് എന്ത് സാമി മോസെക്കെ സൊന്നെ്.&gt;<verse number="27" style="v" />ഈ മൂണ് ഫാട്ടല സത്ത്റ്ന്താല്‌മ് സാമിക്ക് അവാര് സാഗാലെ. ആന സാമി ഉജ്റോടെ ഇര്‌ക്കവാര്‌ത് സാമിത്തെ; അല്ലാദെ സത്തവാര്‌ത് സാമിയല്ല. നേര്‌മായിമ് നിമാക്ക് തപ്പ് ബന്ത്ത്.&gt;&gt;</para>
<para style="s">ബെല്ല്യ കല്‌ഫനെ</para>
<para style="p"><verse number="28" style="v" />ഏസുമ് സദൂക്ക്യാര്‌മ് ഇച്ചെ തറ്‌ക്കി ഇര്‌ക്കാട്ടി എഗൂദ ബേദ ബാത്ത്യലാതി ഒര്‌ത്തെ് ഏസു ഫട്ട്ക്ക് ബന്തെ്. സദൂക്ക്യാര് കേ്ക്കാത്ക്ക് ബത്ള് മൂട്ട്ക്ക് മൂട്ട്ക്ക് ഏസു സൊല്ലി കൊട്ക്കെ് എന്ത് അയാള്‌ക്ക് തെര്‌ന്താത്. അത്ക്ക് ഫ്റ അയാള് ഏസുണ കേ്ട്ടെ്: &lt;&lt;സാമി സൊല്ലി ഇര്‌ക്ക കല്‌ഫനെലി ഏത് കല്‌ഫനെ മുന്തിനാത്?&gt;&gt;</para>
<para style="p"><verse number="29" style="v" />ഏസു സൊന്നെ്: &lt;&lt;ഇസ്രവെലെ കേ്ളിരി! സാമി നമ്മ്ത് തമ്പ്‌റാത്തെ; ഈ സാമിത്തെ ഒരേ ഒര് സാമി, ഈ സാമി അല്ലാദെ ബേറെ ഒര് സാമി ഇല്ലെ.<verse number="30" style="v" />&lt;എല്ലാത്ണ ബ്ട നമ്മ് തമ്പ്‌റെ് ആന സാമിന ഫിര്യഫട്‍ടൊ, അത് എച്ചെന്ത, നമ്മ് മനസാറ സാമിന ഫിര്യഫട്‍ടൊ, നമ്മ് ഉജ്റ്ണ കൊട്ത്ത്മ് സാമിന ഫിര്യഫട്‍ടൊ, നമ്മ് നെനേവിലി എപ്പ്മ് സാമി ഇര്‌ക്ക്ടൊ, നമ്മ് മുജ്‌വ്ന മുച്ചുട സാമി ബേലേക്ക് കൊട്ക്കുടൊ&gt;. ഇത്‌ത്തെ മുന്തിന കല്‌ഫനെ.<verse number="31" style="v" />അതേ ഫാസെത്തെ റണ്ടാമത് കല്‌ഫനെ. &lt;നിമാണ ഫാസെതാനെ അട്ത്തവാര്‌ണാമ് ഫിര്യഫട്‍ടൊ&gt;. ഈ റണ്ട്ണ ബ്ട ബേറെ ഒര് കല്‌ഫനെ ഇല്ലെ.&gt;&gt;</para>
<para style="p"><verse number="32" style="v" />അയി എഗൂദ ബാത്ത്യ ഏസുക്കെ സൊന്നെ്: &lt;&lt;നീ സൊന്ന ബത്ള് സെരിത്തെ; &lt;ഒറെ ഒര് സാമിത്തെ ഇര്‌ക്ക്‌ത്. ഈ സാമി അല്ലാദെ ബേറെ സാമില്ലെ.<verse number="33" style="v" />എല്ലാത്ണ ബ്ട നമ്മ് തമ്പ്‌റെ് ആന സാമിന ഫിര്യഫട്‍ടൊ, അത് എച്ചെന്ത, നമ്മ് മനസാറ സാമിന ഫിര്യഫട്‍ടൊ, നമ്മ് നെനേവിലി എപ്പ്മ് സാമി ഇര്‌ക്ക്ടൊ, നമ്മ് മുജ്‌വ്ന മുച്ചുട സാമി ബേലേക്ക് കൊട്ക്കുടൊ&gt;, &lt;നിമാണ ഫാസെതാനെ അട്ത്തവാര്‌ണാമ് ഫിര്യഫട്‍ടൊ&gt;. ഈ റണ്ട് കല്‌ഫനെന കേ്ട്ട് നടാക്കാത്‍ത്തെ നേര്‌സെ ഫലി കൊട്ക്കാക്ക് ബ്ട മുന്തിനാത്.&gt;&gt;</para>
<para style="p"><verse number="34" style="v" />നല്ല ബുദ്ദിയൊട അയാള് സൊന്ന ബത്ള്‌ണ കേ്ട്ട് ഏസു അയാള്‌ക്കെ സൊന്നെ്: &lt;&lt;സാമി ആള്‌റാത്ക്ക് ഫക്ക നീ എത്തിര്‌ക്കെ&gt;&gt;</para>
<para style="p">അത്ക്ക് ഫ്റ ആര്‌മ് ഏസോട എന്താറ്റ് കേ്ക്ക്യ അഞ്ചിനാര്.</para>
<para style="s">ക്‌റ്‌സ്‌ത്ണ ഫറ്റി കേ്ള്‌വി കേ്ക്കാര്</para>
<para style="p"><verse number="35" style="v" />ഏസു ഫള്ളിക്ക് ഫോയി ബേദ സൊല്ലി കൊട്ക്കാട്ടി ഇച്ചെ കേ്ട്ടെ്. &lt;&lt;ക്‌റ്‌സ്‌ത് ദാവീദ് കാല്‌ലി ഫട്ടവ എന്ത് എഗൂദ ബാത്ത്യല എച്ചെ സൊല്ലുവാര്?<verse number="36" style="v" />സാമി നിഗാല് സൊല്ലിസി ദാവീദ് താനെ ഇച്ചെ സൊല്ലിര്‌ക്കെ്:</para>
<para style="q1">&lt;സാമി എന്ന് തമ്പ്‌റാന്‌ക്കെ സൊന്നെ്:</para>
<para style="q2">നിനാണ കൊടിമെ സെയ്‌രവാര്‌ണ നാന് നിന്ന് സൊല്ല്‌ക്ക്</para>
<para style="q2">കെട്ട്ഫട്ട് ബര്‌സമാട്ട് നീ എന്നൊപ്പ ഇര്‌ന്ത് ആള്‌ടൊ&gt;.</para>
<para style="p"><verse number="37" style="v" />ദാവീദ് ക്‌റ്‌സ്‌ത്ണ തമ്പ്‌റെ് എന്ത് ഒളേത്താക്കി ഫിന്നെ എച്ചെ ക്‌റ്‌സ്‌ത് ദാവീദ് കാല്‌ക്ക് ഫട്ടവനാവെ്?&gt;&gt;</para>
<para style="s">എഗൂദ ബാത്ത്യലാണ സൂസാരിക്ക്ടൊ എന്ത് ഏസു സൊല്ലുറെ്</para>
<para style="p">എത്തിന്യൊ ആള്‌ഗ ഏസുത് ബുദ്ദിനായണ ഫിര്യഫിര്യാത്ത് കേ്ട്ട്‍ര്‌ന്താര്.<verse number="38" style="v" />അവാര്‌ക്കെ ബുദ്ദിനായണ സൊല്ലി കൊട്ക്കാട്ടി ഏസു സൊന്നെ്: &lt;&lt;എഗൂദ ബാത്ത്യലാണ നിമ്മ സൂസാരിത്ത് ഇര്‌ക്കുടൊ. അവാര് ജൊഗെ ഇക്കി നടാക്ക്യ ആസെഫട്റാര്, സന്തേക്ക്റാഗ ആള്‌ഗ തമാണ മതിക്ക്യ ആസെഫട്റാര്,<verse number="39" style="v" />എഗൂദ ഫള്ളിക്ക്റാഗ മുന്തിന ഫദവി കെടേക്ക്യ അവാര് ആസെഫട്റാര്, ബിര്‌ന്ത് ഫട്ട്ക്ക് മുത ഇര്‌ക്ക്യ അവാര് ആസെഫട്റാര്.<verse number="40" style="v" />അവാര് മ്ണ്ടെസികാള്‌ത് മുതാല്‌മൂട്യെഗണ ഏമാത്തി എട്ക്കാര്. അത്കളിന്ത് നല്ലവാര്‌ന്ത് കാട്ട്യ എത്തറഗോ ഗളിയെ ഫരേസാമ് സെയ്‌രാര്. ബേറെ ആള്‌ഗാണ ബ്ട ഇവാര്‌ഗാക്കെല്ല നല്ല ദണ്ടണെ കെടേക്കു.&gt;&gt;</para>
<para style="s">ഒര് മ്ണ്ടെസി കാണിക്കെ ബീത്ത്‌റ</para>
<para style="p"><verse number="41" style="v" />ഏസു ഫള്ളിലി ഉണ്ട്യെ അര്‌ഗെ കുക്കാന്ത് ആള്‌ഗ കാണിക്കെ ഇക്ക്റാത്ണ നോടിര്‌ന്തെ്. എത്തിന്യൊ ഫണക്കാറാര് മൊത്തത്തന കാണിക്കെ ബീത്ത്നാര്.<verse number="42" style="v" />ആന ഒര് മ്ണ്ടെസി ബന്ത് ഒര് ലേസ ബെലെയിര്‌ക്ക റണ്ട് സെമ്പ് ഫണ ബീത്ത്ന.<verse number="43" style="v" />തന്ന് കൂട്ടാളിഗാണ ഒളേത്ത് ഏസു സൊന്നെ്: &lt;&lt;നിമാക്ക് നാന് നേര്‌മായി സൊല്ലുറെ. ഈ ഒന്ത്മ് ഇല്ലാത്ത മ്ണ്ടെസി തന്നോടര്‌ന്ത അയി റണ്ട് ഫണണാമ് ഒട്ട്ക്ക് ഇക്കിന. ആന എല്ലാവര്‌ണ ബ്ട ഇവ അതിഗ ബീത്ത്ര്‌ക്ക.<verse number="44" style="v" />ആള്‌ഗ ഒട്ട്ക്ക് തമ്മ് ഫണാത്തി മിഞ്ചിനാത്ണ ഇക്കിര്‌ക്കാര്. അവാഗോ തനാക്ക് ഫെളേത്ത് ഫോയ ഇര്‌ക്കാത്ണ ഒട്ട്ക്ക്മ് ഇക്കിര്‌ക്ക.&gt;&gt;</para>
<chapter number="13" style="c" />
<para style="s">എഗൂദാര് ബെല്ല്യ ഫള്ളി ഇല്ലാതെ ആരാത്ണ ഫറ്റി സൊല്ലുറെ്</para>
<para style="p"><verse number="1" style="v" />ഏസു എഗൂദാര് ബെല്ല്യ ഫള്ളിന തള്ളി ഫോഗാട്ടി കൂട്ടാളിലി ഒര്‌ത്തെ് ഏസുക്ക് സൊന്നെ്: &lt;&lt;ഗുരുവേ, ഈങ്ക് നോട്ത്തെ; എത്തത്തറ കല്ല്‌ഗ! അയി ഫള്ളിന എത്തറ അളാഗിലി കെട്ടി ബെത്ത്‌ര്‌ക്കാര്.&gt;&gt;</para>
<para style="p"><verse number="2" style="v" />ഏസു കൂട്ടാളിക്കെ സൊന്നെ്: &lt;&lt;നീ ഈ ബെല്ല്യ ഫള്ളിന കാണ്‌റാതില്ലേഗ? ഇതിലി സ്‌ന്ന കല്ല് ബീസാക്ക് ഇല്ലാതെ എല്ലാമ് ഇടിന്ത് ഫൊളിന്തെക്കു.&gt;&gt;<figure style="fig" desc="Temple in Jerusalem" file="lb00250c.tif" size="col" loc="After verse No.2" copy="(c) Horace Knowles/ Louice Bass people" ref="After verse No.2">എഗൂദാര്‌ത് ബെല്ല്യ ഫള്ളി</figure></para>
<para style="s">കജട്ടാമ് കൊടിമേമ്</para>
<para style="p"><verse number="3" style="v" />അത്കളിന്ത് ഏസു ഒലിവ് മലേക്കെ ബന്ത് ഫള്ളിക്ക് നേരെ കുക്കാന്ത്‍ര്‌ന്തെ്. അക്കുളെ ഫത്രോസ്, ആക്കോബ്, ഓഗന്നെ്, അന്ത്രാസ് ഇവാര് ഫോയി ഏസുണ സൂഗാന കേ്ട്ടാര്.<verse number="4" style="v" />&lt;&lt;നീ സൊന്ന ഈ കാര്യഗെല്ല എപ്പ് നടാക്കു എന്ത് എമാക്ക് സൊല്ല്? ഇത് നടാക്ക്യ ഫോരാത്ക്ക് മുത എന്തണ കണ്ട് എമ്മ നെപ്പ് കെടേസ്യ എന്ത് എമാക്ക് സൊല്ല്.&gt;&gt;</para>
<para style="p"><verse number="5" style="v" />ഏസു അവാര്‌ക്കെ ഇച്ചെ സൊന്നെ്: &lt;&lt;നിമാണ ആര്‌മ് ഏമാത്താതെ ഇര്‌ക്ക്യ സൂസാരിത്ത് ഇര്‌ക്ക്ടൊ.<verse number="6" style="v" />നാന്‌ത്തെ ക്‌റ്‌സ്‌ത് എന്ത് സൊല്ലി എത്തിന്യൊ ആള്‌ഗ എന്ന് ഫേരിലി ബരുവാര്. അച്ചെ അവാര് എത്തിന്യൊ ആള്‌ഗാണ ഏമാത്ത്‌വാര്.<verse number="7" style="v" />അര്‌ഗെ നടാക്ക ഉദ്ദ ജദ്ദണ നിമ്മ കേ്ക്കുവേര്, എമ്മട്ടൊ നടാക്ക ഉദ്ദ സേതിമ് നിമ്മ കേ്ക്കുവേര്. അത്ക്കെല്ല നിമ്മ അഞ്ച ബേട. അച്ചെല്ല നടാക്കുടൊ, ആനാല്‌മ് അത് എല്ലാത്ക്ക്മ് കടേസി എന്ത് നിമ്മ നെനേക്ക ബേട.<verse number="8" style="v" />ജാതിക്ക് ജാതിക്ക് മല്ല് കെട്ടുവാര്, റാജ്യഗ റാജ്യഗ ഫോട്ടി ഫ്‌ടിക്കുവാര്. ഫിന്നെ അതിലി ഇതിലി ബൂമികുലുക്കാമ് ഫഞ്ചാമ് ഫ്‌ടിക്കു; ഇത്ഗെല്ല ഫ്ള്ളെ ഉറ്സ്ളാഗ്റ ബിജാണ ഫാസെ.</para>
<para style="p"><verse number="9" style="v" />ആന നിമ്മ നിമാണ താനെ സൂസാരിക്ക്ടൊ. അവാര് നിമാണ ഫ്‌ടിത്ത് എഗൂദാര് ഗോടതിക്ക് എട്ത്ത് ഫോവാര്. എഗൂദാര് ഫള്ളിക്ക്റാഗ ബെത്ത് നിമാണ അടിക്കുവാര്. എന്ന്നാലെ അവാര് നിമാണ അദിഗാരിത്‍മ് റാജാവ്ത്‌മ് ഫട്ട്ക്ക് എത്ത്സുവാര്. അപ്പ് നിമ്മ എന്ന് നല്ല സേതിന അവാര്‌ക്കെ സൊല്ലുവേര്.<verse number="10" style="v" />ആന സാമി എല്ലാത്ണാമ് ഇല്ലാതെ ആക്ക്റാത്ക്ക് മുത ഈ നല്ല സേതി ഉലഗ മുച്ചുട ഫരാക്കു.<verse number="11" style="v" />അവാര് നിമാണ ഫ്‌ടിത്ത് എട്ത്ത് ഫോയി എഗൂദാര് ഗോടതിക്ക് നില്ല്‌സ്‌ഗാട്ടി അവാര്‌ക്കെ നിമ്മ എന്ത സൊല്ലുടൊ എന്ത് അര്‌ക്കഫ്‌ട ബേട. അയി ഗളിയേലി നിമ്മ് ബായിക്ക് ബരാത്ണ സൊല്ലിരി. അയി സൊല്ലുറാത് നിമ്മല്ല, സാമിത് സുത്ത നിഗാല്‌ത്തെ.<verse number="12" style="v" />അണ്ണെ്തമ്പില തമാക്ക് തമാക്ക്മ് അപ്പലമഗനാര് തമാക്ക് തമാക്ക്മ് കൊല്ല് കൊലെ നടാത്തുവാര്. മക്കമറിഗ അവ്വെഅപ്പലാണാമ് കൊല്ലുവാര്.<verse number="13" style="v" />എന്ന്നാലെ നിമാണ എല്ലാവര്‌മ് തൊറേന്ത് എക്ക്‍വാര്. ആന എന്ത ബന്താല്‌മ് കടേസി മാട്ട് താങ്കി നില്ല്‌റാവെ് ഗെല്‌സുവെ്.&gt;&gt;</para>
<para style="s">റമ്പ കെട്ട കാര്യ</para>
<para style="p"><verse number="14" style="v" />&lt;&lt;എല്ലാത്ണാമ് അളിത്ത് തള്ള്റ റമ്പ കെട്ട കാര്യ സുത്താഫ് ഇര്‌ക്ക എടേലി കാണ മാട്ടേര്, ആന അത്ണ നിമ്മ അതിലി കാണ്‌വേര്.&gt;&gt; (വായിക്കവെ് ഇത്‌ത് ഫൊറ്‌ള് എന്ത എന്ത് നെപ്പ്‌കെടേസ്‌ടൊ). &lt;&lt;അക്കുളെ എഗൂദേലി ഇര്‌ക്കവാര് മലെക്ക്‍റാഗ ഓടി ഫോടൊ.<verse number="15" style="v" />മ്‌ഗാള് കുദ്ദാക്ക് ഇര്‌ക്കവെ് തന്ന് കൂരേലിര്‌ന്ത് ഒന്ത്മ് എട്ക്ക്യ നില്ലാതെ ഓടി ഫോടൊ.<verse number="16" style="v" />കാട്‍ലി ബേലെ എട്‌ക്കവെ് തന്ന് നല്ല സീലേന എട്ക്ക്യ തില്‌മ്പി ഫോഗാതെ ഓടി ഫോടൊ.<verse number="17" style="v" />അയി കാലാത്തി ബേ്റ്ക്കാറാര്‌ക്ക്‌മ് ഫച്ചെ ഫ്ള്ളെക്കാറാര്‌ക്ക്‌മ് റമ്പ കട്പ്പ കട്‌പ്പത്തെ.<verse number="18" style="v" />ഇത്ഗെല്ല കോടെ ഗളിയേക്ക് ബരാതിരിക്ക്യ ഫരേസിരി.<verse number="19" style="v" />അയി കാലാക്ക് ബര കജട്ട സാമി ബൂമിന ദ്ട്ടിസിനാത് തൊട്ട് ഇന്നാരമാട്ട് ഇര്‌ക്ക കജട്ടഗണ ബ്ട കട്‌പ്പത്തെ. ഇതേ ഫാസെ ഒര് കജട്ട ഇനി ബരാഗെ മാട്ട.<verse number="20" style="v" />ആന സാമി അയി നാള്‌ഗണ കമ്മി ആക്കാതെ ഇര്‌ന്ത ആര്‌ക്ക്‌മ് താങ്ക്യ മുട്യമാട്ട. എന്ത ആനാല്‌മ് താന് തെര്‌ന്ത് എട്ത്തവാര്‌ണ നെനേത്ത് അയി നാള്‌ഗണ കമ്മി ആക്കിര്‌ക്കെ്.</para>
<para style="p"><verse number="21" style="v" />അക്കുളെ ആരാത്ത് നിമാണ &lt;അതാ അതിലിത്തെ ക്‌റ്‌സ്‌ത് ഇര്‌ക്കെ്&gt;, &lt;ഇതാ ഇതിലിത്തെ ക്‌റ്‌സ്‌ത് ഇര്‌ക്കെ്&gt; എന്ത് സൊന്ന അത്ണ നിമ്മ നമ്പ്‍റക്കില്ലെ.<verse number="22" style="v" />സിലവാര് ക്‌റ്‌സ്‌ത് എന്ത്മ് ഫഗ്തി ആള്‌ഗ സാമി ദാസ്ഗ എന്ത്മ് സൊല്ലി ബരുവാര്. അവാര് സാമിഫട്ടിലി ഇര്‌ന്ത് ബന്തവരെന്ത് കാട്ട്യ ബെല്ല്യബെല്ല്യ അതിസ്യഗ സെയ്‍വാര്. മുടിരതാന സാമി തെര്‌ന്ത് എട്ത്ത് ഇര്‌ക്കവാര്‌ണഗൂടി ഏമാത്ത്യ ഇത്ഗെല്ല അവാര് സെയ്‍വാര്.<verse number="23" style="v" />അത്‌നാലെ നിമ്മ സൂസാരിത്ത് ഇര്‌ക്ക്ടൊ. ഇത്ഗെല്ല നാന് നിമാക്ക് മുതത്താനെ സൊല്ലിര്‌ക്കെ.&gt;&gt;<figure style="fig" desc="Session of Sanhedrin" file="lb00284c.tif" size="col" loc="After verse 23" copy="(c) Horace Knowles/ Louice Bass peole" ref="After verse 23">എഗൂദാര്‌ത് ഗോടതി</figure></para>
<para style="s">മന്‌സനായി ഫ്റാന്തവെ് ഫിന്നേമ് ബര്‌വെ്</para>
<para style="p"><verse number="24" style="v" />&lt;&lt;ഈ കജട്ടഗെല്ല ഒയ്‌ന്ത ഫ്റ, അയി കാലാത്തിലി നേര ഇറ്ണ്ടെക്കു, നിലാബെള്‌സാത് ബെള്‌സ ഇല്ലാതായി ബരു,<verse number="25" style="v" />ബാന്‌ലി ഇര്‌ന്ത് ബെള്ളിഗ അലേന്ത് കൊണ്ട് ഇര്‌ക്കു, ബാനിലി ഇര്‌ക്ക എല്ലാത്ണാമ് അദ്‌റ്സി എടുത്തെക്കു.<verse number="26" style="v" />അക്കുളെ മന്‌സനായി ഫ്റാന്തവെ് മഞ്ച്‌ലി നല്ല ഫൌറോടേമ് മത്പ്പോടേമ് ബരുവെ്.<verse number="27" style="v" />അയാള് ദൂതലണ ബൂമിത് മുക്ക് മൂലെഗാള്‌ക്കെല്ല താന് തെര്‌ന്തെട്ത്തവര്‌ണ ഒന്തായി സേത്ത്യ അന്‌ഫുവെ്.&gt;&gt;</para>
<para style="s">അത്തിമര തര ഫാട</para>
<para style="p"><verse number="28" style="v" />&lt;&lt;അത്തിമര നിമാണ ഒര് കാര്യ ഫട്‌സ്‌ത്. അത്തിമര തള്‌ക്കാട്ടി ബേസാഗെ ഫ്റാക്ക്യ ആറ്റ് എന്ത് നിമാക്ക് തെര്രു.<verse number="29" style="v" />ഇതേ ഫാസെ നാന് സൊന്ന കാര്യഗെല്ല നടാക്കാട്ടി അവെ് ബരാക്കുള്ള നേര എത്തിത്ത് എന്ത് നിമാക്ക് തെര്രു.<verse number="30" style="v" />ഇപ്പെത്ത കാലത്തില്യവാര് ഇല്ലാതാരാക്ക് മുത ഇതെല്ല നടാക്കു എന്ത് നാന് നിമാക്ക് നേര്‌മായിമ് സൊല്ലുറെ.<verse number="31" style="v" />ബാനാമ് ബൂമിമ് അളിന്തെക്കു. നാന് സൊന്ന സൊല്ല് അളിന്ത് ഫോഗമാട്ട.&gt;&gt;</para>
<para style="s">അയി നാളോ ഗളിയേഗൊ ആര്‌ക്ക്‌മ് തെര്യമാട്ട</para>
<para style="p"><verse number="32" style="v" />&lt;&lt;അയി ബര്‌യ ഫോര നാള്‌മ് ഗളിയേമ് എപ്പെന്ത് ആര്‌ക്ക്‌മ് തെര്യ മാട്ട. മേലോഗാത്തിര്‌ക്ക ദൂതലാക്കോ സാമി മഗാന്‌ക്കൊ അത് തെര്യ മാട്ട. അത് എല്ല അപ്പെ് ആന സാമി ഒര്‌ത്താന്‌ക്ക്ത്തെ തെര്രു.<verse number="33" style="v" />നിമാക്ക് അയി ഗളിയെ എപ്പെന്ത് തെര്യമാട്ട, അത്‌നാലെ നിമ്മ സൊക്കാന സൂസാരിത്ത് ഇര്‌ക്ക്ടൊ.<verse number="34" style="v" />ഇത്ണ നാന് നിമാക്ക് ഒര് കദേക്ക് എണേത്ത് സൊല്ലി തരെ. ഒര്‌ത്തെ് തന്ന് ബേലെക്കാറാര്‌ക്ക് കൂരേന നോട്യ സൊല്ലി ഒര് ബയിക്ക് ഫോരെ്. ഓറൊരാള്‌ക്ക് ഒരോര് ബേലെനാമ് സെയ്യ കൊട്ത്ത് ബാസ കാവക്കാറന സൊക്കാന നോട്യ സൊല്ലി ഫോരെ്.<verse number="35" style="v" />കൂരെക്കാറെ് മിഞ്ചന്ത്യെക്കോ നട്ഗൂര്‍ജാമാക്കോ കോയിജാമാക്കോ ബെട്യകാലാക്കോ എപ്പ് ബര്‌വെ് എന്ത് നിമാക്ക് തെര്യ മാട്ട. അത്‌നാലെ നിമ്മ സൊക്കാന സൂസാരിത്ത് ഇര്‌ക്കുടൊ.<verse number="36" style="v" />ഒര് ബേള്‌യ കൂരെക്കാറെ് ദ്ടീരന ബന്ത് കടന്താക്കി നിമാണ ഉറാങ്ക്‍റവാരായി കാണ്‌റാക്കില്ലെ.<verse number="37" style="v" />നാന് നിമാക്ക് എന്തണ സൊന്നേനൊ അത്ണാത്തെ എല്ലാര്‌ക്ക്‌മ് സൊല്ലുറ. &lt;സൂസാരിത്ത് ഇര്‌ക്ക്ടൊ!&gt; &gt;&gt;</para>
<chapter number="14" style="c" />
<para style="s">ഏസുണ കൊല്ല്യ ഒസണെ എട്ക്കാര്</para>
<para style="p"><verse number="1" style="v" />ഫുളിയില്ലാത്ത അപ്പാത് നോമ്പിക്ക്മ് ഫെസഗെ നോമ്പിക്ക്മ് ഇനി ഇപ്പ് റണ്ട് നേരാത്തെ ഇര്‌ക്ക്‌ത്. അയി ഗളിയേലി എഗൂദ ഫൂസാരിഗ തലെവാര്‌മ് ബേദ ബാത്ത്യലാമ് ഒന്തായെണേന്ത് ഏസുണ എച്ചെ കെടേസി കൊല്ലില എന്ത് ഒസണെ എട്ത്ത് കൊണ്ട് ഇര്‌ന്താര്.<verse number="2" style="v" />നോമ്പി സെയ്‌ര ഗളിയേലി അച്ചെ സെയ്‌താക്കി ആള്‌ഗ ഇ്ളഗ്‍വാര് എന്ത് കോവെ ഫ്‌ടിത്ത് എഗൂദ ഫൂസാരിഗാള്‌ത് തലെവലാമ് ബേദ ബാത്ത്യലാമ് അയി നാള് ബേട എന്ത് തള്ളിനാര്.</para>
<para style="s">ഒര് ഫൊമ്പുളെ ഏസുത് തലേക്ക് ബാടെ എണ്ണെ ഊറ്റ്റ</para>
<para style="p"><verse number="3" style="v" />ഏസു ബെദനി ഊരിലി സീമോന്‌ത് കൂരേലി സാഫാട് തിന്ത് കൊണ്ട്‍ര്‌ന്തെ്. ഈ സീമോന് നേരാത്തി മാട്ടണെ നോയി ഇര്‌ന്ത്ത്. അക്കുളെ ഒര്‌ത്തി നല്ല ബെലെ ഇര്‌ക്ക കല്ല് കുട്ക്കേ്ക്ക് തുമ്പ നാറ്ദി എങ്ക ബാടെ എണ്ണെന എട്ത്ത് ബന്ത. അയി എണ്ണേക്ക് നല്ല ബിലേമ് കെടേക്കു. അവ കല്ല് കുട്ക്കേന ഒടേത്ത് ബാടെ എണ്ണെന ഏസുത് തലെക്കെ ഊറ്റിന.<verse number="4" style="v" />അക്കുളെ ഫക്കയിര്‌ന്തവാര് മൊനെഫട്ട് തമ്മ തമ്മ സൊന്നാര്: &lt;&lt;എന്ത്ക്ക് അയി എണ്ണെന ബെറ്തെ ഊറ്റിയെക്ക്റാത്?<verse number="5" style="v" />ഒര് ബര്‌സ ബേലെ എട്ത്ത് കെടേക്ക ഫണ ഒട്ട്ക്ക് ബോടു ഇത്തിനി എണ്ണെ ബാങ്ക്യ. അത്ണ ബിറ്റ് കെടേക്ക ഫണന ഒന്ത്മ് ഇല്ലാത്തവാര്‌ക്ക് കൊട്ക്കിലാമല്ല?&gt;&gt; ഫ്റ അവാര് അവാള്‌ണ നല്ല സണ്ടെ കൊട്ത്താര്.</para>
<para style="p"><verse number="6" style="v" />ആന ഏസു അവാര്‌ക്കെ: &lt;&lt;അവ എന്തതൊ സെയ്‌ത് ഫോടൊ; അവണ എന്ത്ക്ക് നിമ്മ തൊന്തറെ സെയ്‌രേര്? എനാക്ക് അവ നല്ലാത് താനെ സെയ്‌ര?<verse number="7" style="v" />എപ്പ്മ് ഏളെഗ നിമ്മൊപ്പ ഇര്‌ക്കുവാര്. നിമ്മ അവാര്‌ക്ക് നല്ലാത് സെയ്യ ആസെഫട്ഗാട്ട്യെല്ല അത്ണ സെയ്‌ല. ആന നാന് എപ്പ്മ് നിമ്മോട ഇര്‌ക്കമാട്ടെ.<verse number="8" style="v" />അവ തനാക്ക് മുടിരാത് സെയ്‌ത. നാന് സാഗാട്ടി എന്ന് സാവ്ക്ക് എണ്ണെ ഫൂസി ഒര്‌ക്കി ബ്ട്റാത് അവ നേരാത്തിതാനെ സെയ്‌ത.<verse number="9" style="v" />നാന് നിമാക്ക് നേര്‌മായി സൊല്ലുറെ, ബൂമിലി സാമിത് നല്ല സേതിന സൊല്ലുറ എടേലെല്ല അവാര് അയി സേതിക്കൊപ്പ ഇവ സെയ്‌രാത്‍ണാമ് സൊല്ലുവാര്. അച്ചെ ഇവ സെയ്‌താത് ആള്‌ഗാക്ക് തെര്രു.&gt;&gt;</para>
<para style="s">ഫന്നന്റ് കൂട്ടാളിതി ഒര്‌ത്തെ് ഏസുണ സൊല്ലി കൊട്ക്കെ്</para>
<para style="p"><verse number="10" style="v" />ഫന്നന്റ് കൂട്ടാളിതി ഊദാസ് ഇസ്‌ക്കരിയോത്ത് എങ്ക ഒര്‌ത്തെ് എഗൂദ ഫൂസാരിഗ തലെവാര്‌ക്കെ ഏസുണ സൊല്ലി കൊട്ക്ക്യ എജ്ജിനെ്.<verse number="11" style="v" />അയാള് എജ്ജിന സേതി കേ്ട്ട് അവാര് ഫിര്യഫട്ടാര്. ഫണ തരേര് എന്ത് അവാര് ഊദാസ്‌ക്ക് ബാക്ക് കൊട്ത്താര്. അച്ചെ ഊദാസ് ഏസുണ സൊല്ലി കൊട്ക്ക്യ തഗ്‍ന്ത നാള്‌ക്ക് കാത്ത്‍ര്‌ന്തെ്.</para>
<para style="s">ഏസു കൂട്ടാളിഗതൊപ്പ ഫെസഗെ സാഫാട് തിന്ന്റെ്</para>
<para style="p"><verse number="12" style="v" />ഫുളിയില്ലാത്ത അപ്പ എങ്ക നോമ്പിത് മുത നാള്‌ത്തെ എഗൂദാര് ആട് കുട്ടിന ഫെസഗെ ഫലി കൊട്ക്കാത്. അയി നാള് കൂട്ടാളിഗ ഏസുണ ഫോയി കേ്ട്ടാര്: &lt;&lt;എമ്മ ഏത്ക്കെ ഫോയി നിനാക്ക് ഫെസഗെ സാഫാട് ഒര്‌ക്കുടൊ?&gt;&gt;</para>
<para style="p"><verse number="13" style="v" />അക്കുളെ ഏസു റണ്ട് കൂട്ടാളിഗാണ ഒളേത്ത് ഇച്ചെ സൊല്ലി അന്‌ഫിനെ്: &lt;&lt;നിമ്മ ഫട്ടണാക്കെ ഫോയി. അതിലി ഒര്‌ത്തെ് ഒര് കുട തണ്ണി എട്ത്ത് ബരാത്ണ കാണ്‌വേര്.<verse number="14" style="v" />നിമ്മ അയാള് ഫിന്ന്‌ക്ക് ഫോയി. അയാള് ഏത് കൂരേക്ക് ഫുക്ക്റാനോ, അയി കൂരെക്കാറാന്‌ക്കെ ഇച്ചെ സൊല്ലുടൊ, &lt;എനാക്ക്മ് കൂട്ടാളിഗാക്ക്മ് ഫെസഗെ സാഫാട് തിന്ന്യ എടെ ഏത്? എന്ത് ഗുരു കേ്ക്കെ്.&gt;<verse number="15" style="v" />അക്കുളെ അയാള് നല്ലമായി ഒര്‌ക്കി ബെത്ത്‍ര്‌ക്ക മേല് മാളിഗെന നിമാക്ക് കാട്ടിത്തരുവെ്. അതിലി നമാക്ക് സാഫാട് ഒര്‌ക്കി.&gt;&gt;</para>
<para style="p"><verse number="16" style="v" />കൂട്ടാളിഗ അതിലിര്‌ന്ത് ഫട്ടാണാക്ക് ഫോനാര്. അവാര് ആങ്ക് ഫോയി നോട്ഗാട്ടി ഏസു സൊന്ന ഫാസെ കണ്ടാര്. അവാര് അതിലി ഫെസഗെ സാഫാട് ഒര്‌ക്കിനാര്.<verse number="17" style="v" />മജാക്കെ ആഗാട്ടി തന്ന് ഫന്നന്റ് കൂട്ടാളിഗതൊപ്പ ഏസു അത്ക്കെ എത്തിനെ്.<verse number="18" style="v" />അവാര് തിന്ത് കൊണ്ട് ഇര്‌ക്കാട്ടി ഏസു അവാര്‌ക്കെ സൊന്നെ്: &lt;&lt;നാന് നിമാക്ക് സൊല്ലുറെ, നിമ്മിതി ഒര്‌ത്തെ് എനാണ സൊല്ലി കൊട്ക്കുവെ്; അവെ് എന്നൊപ്പ ഇര്‌ന്ത് തിങ്കാവെ്ത്തെ&gt;&gt;</para>
<para style="p"><verse number="19" style="v" />അക്കുളെ അവാര്‌ക്ക് എച്ചെഗൊ ആറ്റ്. ഒറോറാള് ഏസുണ: &lt;&lt;നാന? നാന?&gt;&gt; എന്ത് കേ്ക്ക്യഫ്‌ടിത്താര്.</para>
<para style="p"><verse number="20" style="v" />ഏസു സൊന്നെ്: &lt;&lt;അവെ് നിമ്മ് ഫന്നന്റാളിലി ഒര്‌ത്തത്തെ. അവെ് എന്നൊപ്പ കിണ്ണാത്തിര്‌ന്ത് തിങ്കാവെ്ത്തെ.<verse number="21" style="v" />മന്‌സനായി ഫ്റാന്തവെ് എച്ചെ സാടൊ എന്ത് ബേദാത്തി സൊല്ലിര്‌ക്ക ഫാസെ നടാക്കു. ആന മന്‌സനായി ഫ്‌റാന്തവാന സൊല്ലി കൊട്ക്കവാന്‌ക്ക് കെടേക്ക കജട്ട സെറ്റെ കട്‌ഫത്തെ. അവെ് ഫ്റക്കാതെ ഇര്‌ന്ത്‌ര്‌ന്ത അത് അവാന്‌ക്ക് നല്ലതായിര്‌ന്തത്.&gt;&gt;<figure style="fig" desc="The Last Supper (showing Jesus &amp; 8 disciples)" file="CN01803B.TIF" size="col" loc="After verse number 21" copy="(c) David C.Cook" ref="After verse number 21">ഏസു കൂട്ടാളിഗോടെ കടേസി സാഫാട് തിങ്കെ്</figure></para>
<para style="s">ഏസുത് കടേസി സാഫാട്</para>
<para style="p"><verse number="22" style="v" />അവാര് തിന്ത് കൊണ്ട് ഇര്‌ക്കാട്ടി ഏസു അപ്പണ എട്ത്ത് ഫരേസി സാമിക്ക് നണ്ണി സൊന്നെ്. അത്കളിന്ത് അപ്പണ നുജ്ക്കി കൂട്ടാളിഗാക്കെ കൊട്ത്ത് സൊന്നെ്: &lt;&lt;ഇത്ണ ബാങ്കി തിന്നി; ഇത് എന്ന് സരികല.&gt;&gt;</para>
<para style="p"><verse number="23" style="v" />ഫ്റ താന് മുന്തിരി തണ്ണി ഇര്‌ക്ക സെമ്പ്ണ എട്ത്ത് ഫരേസി സാമിക്ക് നണ്ണി സൊല്ലി അവാര്‌ക്കെ കൊട്ത്തെ്. അവാരെല്ലാവാര്‌മ് അയി സെമ്പിലിര്‌ന്ത് കുടിത്താര്.<verse number="24" style="v" />&lt;&lt;ഏസു അവാര്‌ക്കെ സൊന്നെ്: ഇത് മൊത്തന ആള്‌ഗാക്ക് ബേണ്ടി സൂസ്റാ എന്ന് സോരെ; ഈ എന്ന് സോരെ സാമി മന്‌സാര്‌ക്ക് തര ഫുതിയ ബാക്ക്ണ കാട്ട്ത്.<verse number="25" style="v" />നേര്‌മായി നിമാക്കെ സൊല്ലുറെ, സാമി ആള്‌റ കാലാത്തി നാന് ഫുതിയ മുന്തിരി തണ്ണി കുടിക്കമാട്ട് ഇനി ഈ മുന്തിരി തണ്ണികുടിക്ക മാട്ടെ.&gt;&gt;</para>
<para style="p"><verse number="26" style="v" />ഫ്റ അവാര് സാമിക്ക് ഫാട്ട് ഫാടിനാര്. അത് കളിന്ത് അവാര് ഒലിവ് മലേക്കെ ഫോനാര്.</para>
<para style="s">ഫത്രോസ് ഫ്റ്ത്ത് സൊല്ലുറാത്ണഫറ്റി ഏസു സൊല്ലുറെ</para>
<para style="p"><verse number="27" style="v" />ഏസു കൂട്ടാളിഗാക്കെ സൊന്നെ്: &lt;&lt;നിമ്മ എല്ലാവര്‌മ് എനാണ തള്ളി ഫോവേര്. ബേദാത്തി ഇച്ചെ സൊല്ലിര്‌ക്ക്ത്: &lt;സാമി മാട്ട്യന കൊല്ലുവെ്. ആട്ഗെല്ല സിന്തസിതറ ആയെക്കു&gt;.<verse number="28" style="v" />ആന നാന് ഉജ്റെന്ത ഫ്റ നിമാക്ക് മുത ഗലീലാക്ക് ഫോവെ.&gt;&gt;</para>
<para style="p"><verse number="29" style="v" />ഫത്രോസ് ബത്ള് സൊന്നെ്: &lt;&lt;ആരെല്ലാ തള്ളി എക്കിനാല്‌മ് നാന് നിനാണ തള്ളഗെ മാട്ടെ.&gt;&gt;</para>
<para style="p"><verse number="30" style="v" />അക്കുളെ ഏസു സൊന്നെ്: &lt;&lt;നേര്‌മായി നാന് നിനാക്ക് സൊല്ലുറെ. ഇന്തന്തിക്ക് റണ്ട് ജമ്പ് കോയി കൂഗ്റാത്ക്ക് മുത നീ എനാണ തെര്യഗേ മാട്ട എന്ത് മൂണ് ജമ്പ് സൊല്ലുവെ്.&gt;&gt;</para>
<para style="p"><verse number="31" style="v" />ഫത്രോസ് ഒന്ത്ഗൂടി സൊന്നെ്, &lt;&lt;നിന്നൊപ്പ നാന് സത്താല്‌മ് അച്ചെ സൊല്ലാഗേ മാട്ടെ.&gt;&gt;</para>
<para style="p">അതേഫാസെ താനെ ബാക്കി കൂട്ടാളിഗാമ് സൊന്നാര്.</para>
<para style="s">ഏസു ഗദ്സമനെലി ഫരേസ്റെ്</para>
<para style="p"><verse number="32" style="v" />അത്ക്ക് ഫ്റ ഏസുമ് കൂട്ടാളിഗ ഗദ്സമനെ എങ്ക എടേക്ക് ഫോനാര്. അത്ക്കെ എജ്ജിന ഫ്റ ഏസു കൂട്ടാളിഗാക്കെ സൊന്നെ്: &lt;&lt;നാന് ഫരേസി തീരാമാട്ട് നിമ്മ ഇതിലി താനെ ഇരിരി.&gt;&gt;<verse number="33" style="v" />ഫത്രോസ്ണാമ് ഓഗന്നനാമ് ആക്കോബ്ണാമ് ഏസു തന്നൊപ്പ കൂട്ടി ഫോനെ്; ഏസുക്ക് റമ്പ സങ്കടാമ് അര്‌ക്കാമ് ഫ്‌ടിത്ത്ത്.<verse number="34" style="v" />കൂട്ടാളിഗാക്കെ ഏസു: &lt;&lt;എന്ന് മനേസ്‌ക്ക് സങ്കട താങ്ക്യമുട്യാതെ ഉജ്‌റ്ക്ക് മുട്ടുസുത്. നിമ്മ ഇതിലി ഉറങ്കാതെ സൂസാരിത്ത് ഇരിരി.&gt;&gt;</para>
<para style="p"><verse number="35" style="v" />ഏസു അവാര്‌ണ തള്ളി സെറ്റെ അക്കോസ ഫോയി മണ്ണ്ക്ക് സടങ്ക ബ്‌ന്ത് ഫരേസിനെ്: &lt;&lt;മുടിരദാന ഈ കജട്ടാന ഗളിയെന ഇല്ലാതാക്ക്ടൊമേ.&gt;&gt;<verse number="36" style="v" />&lt;&lt;അപ്പ! നിനാക്ക് മുട്യാത്തത് ഒന്ത്മില്ലെ. എനാണ സെറ്റെ ഈ റമ്പ കൊടിമേക്ക് ബ്ട ബേട. ആന എന്ന് ആസെ അല്ല, നിന്ന് ആസെ എച്ചെഗൊ അച്ചെത്താനെ നടാക്കുടൊ.&gt;&gt;</para>
<para style="p"><verse number="37" style="v" />അയാള് തില്‌മ്പി ബന്ത് നോട്ഗാട്ടി അയി മൂണ് കൂട്ടാളിഗ ഉറാങ്ക്റാണ കണ്ടെ്. ഏസു ഫത്രോസ്‌ക്കെ: &lt;&lt;സീമോനെ നീ ഉറാങ്ക്റെഗ? ഒര് മണിക്കൂറ് എന്താല് നിനാക്ക് ഉറാങ്കാതെ ഇര്‌ക്ക്യ മുട്യഗ?&gt;&gt;<verse number="38" style="v" />ഫിന്നെ അയാള് അവാര്‌ക്കെ സൊന്നെ്: &lt;&lt;സോദണെക്കെ ബ്‌ഗാതെ ഇര്‌ക്ക്യ എ്ന്ത് ഉറങ്കാതെ ഫരേസിരി. മനേസ്‌ക്ക് ആസെ ഇര്‌ക്ക്‌ത്, ആന സരികലാക്ക് മുടിരാതില്ലെ.&gt;&gt;</para>
<para style="p"><verse number="39" style="v" />ഏസു ഫിന്നേമ് അക്കോസ ഫോയി മുത ഫരേസിന ഫാസെതാനെ ഫരേസിനെ്.<verse number="40" style="v" />അത് കളിന്ത് കൂട്ടാളിഗ ഫട്ട്ക്കെ ഏസു തില്‌മ്പി ബന്ത് നോട്ഗാട്ടി അവാര് ഫിന്നേമ് ഉറാങ്ക്റാത്ണ കണ്ടെ്. അവാര്‌ക്ക് ഉറാക്ക് സൊക്ക് മുട്യാതെ കണ്ണെല്ല മൂടെമൂടിയ ആയി എക്കിര്‌ന്ത്ത്. ഏസുക്കെ എന്തണ സൊല്ലുടൊ എന്ത്താനെ അവാര്‌ക്ക് തെര്യ.</para>
<para style="p"><verse number="41" style="v" />അച്ചെ ഏസു മൂണാമത്‍മ് അവാര് ഫട്ട്ക്ക് ബന്തെ്. അവാര്‌ക്കെ ഏസു: &lt;&lt;നിമ്മ ഫിന്നേമ് ഉറാങ്ക്റേരാ? മതി! മന്‌സനായി ഫ്‌റാന്തവാന തപ്പ് സെയ്‌രവാര് കയിക്കെ ഒപ്പടേക്ക്യ ഫോര ഗളിയെ ആറ്റ്!<verse number="42" style="v" />എ്ന്തി, ഫോയില, എനാണ സൊല്ലിക്കൊടുക്കവെ് ഇതാ എജ്ജിനെ്&gt;&gt; എന്ത് സൊന്നെ്.</para>
<para style="s">ഏസുണ ഫ്‌ടിക്കാര്</para>
<para style="p"><verse number="43" style="v" />ഏസു അച്ചെ ഫേസിക്കൊണ്ട് ഇര്‌ക്കാട്ടി ഫന്നന്റ് കൂട്ടാളിതി ഊദാസ് എങ്കവെ് അത്ക്കെ ബന്തെ്. എഗൂദ ഫൂസാരിഗ തലെവാര്‌മ് ബേദ ബാത്ത്യലാമ് മൂപ്പലാമ് അയാളൊപ്പ മൊത്തന ആള്‌ഗാണ സൊല്ലി ബ്ട്ടാര്. അവാര് തടിമ് ബാള്‌മായി ബന്താര്.<verse number="44" style="v" />ഊദാസ് അയാള്‌ണ സൊല്ലികൊടുക്ക്യ അവാര്‌ക്കെ ഒര് നെപ്പ് കൊട്ത്തിര്‌ന്ത: &lt;&lt;നാന് ആര്‌ണ മുത്തമിക്കുവെനോ<note caller="+" style="f">+</note>
<para style="fk">മുത്തമിക്കുറാത്<char style="ft" closed="false">നമ്മാള്‌ഗ കാല്‌ക്ക് ബ്‌ന്ത് കുമ്മ്‌ട്‌റാത്ക്ക് ബത്‌ള് എഗൂദാര് തമ്മ കാണ്‌ഗാട്ടി ഫോതിക്ക് മുത്ത ഇക്കുവാര്.</char></para>, അവാത്തെ നിമാക്കുള്ള ആള്. അയാള്‌ണ നിമ്മ സൊക്കാന എട്ത്ത് ഫോടൊ.&gt;&gt;</para>
<para style="p"><verse number="45" style="v" />അച്ചെ അവെ് ഏസു ഫട്ട്ക്ക് ഫോനെ്. അത്കളിന്ത് &lt;&lt;ഗുരുവേ!&gt;&gt; എന്ത് സൊല്ലി ഏസുണ മുത്തമിക്കിനെ്.<verse number="46" style="v" />അക്കുളെ അവാര് ഏസുണ മൊറ്ഫന ഫ്‌ടിത്താര്.<verse number="47" style="v" />അര്‌ഗെയിര്‌ന്ത ഏസുത് കൂട്ടാളിലി ഒര്‌ത്തെ് ബാള്‌ന ഊരി എഗൂദ ഫൂസാരിഗ തലെവാരിലി ഒര്‌ത്താന്‌ത് ബേലെക്കാറാന്ത് കാത്‌ണ സെത്തി എക്കിനെ്.<verse number="48" style="v" />അക്കുളെ ഏസു സൊന്നെ്: &lt;&lt;ഒര് കുറ്റക്കാറാന ഫ്‌ടിക്ക്യ ബര ഫാസെ തടി ബാളോടെ എനാണ ഫ്‌ടിക്ക്യ ബന്തര്‌ക്കേര?<verse number="49" style="v" />ഒപ്പ നാന് എഗൂദാര് ബെല്ല്യ ഫള്ളിലി നിമാക്ക് ബേദ സൊല്ലി ഫടിസി ഇര്‌ന്തെനല്ല? അക്കുളെല്ല നിമ്മ എനാണ ഫ്‌ടിക്കാലെ. ആന ബേദാത്തി സൊല്ലിര്‌ക്ക ഫടി നടാക്കുടൊല്ല?&gt;&gt;</para>
<para style="p"><verse number="50" style="v" />അപ്പ്താനെ കൂട്ടാളിഗ ഏസുണ എക്കിത്തള്ളി ഓടി ഫോനാര്.</para>
<para style="p"><verse number="51" style="v" />ബെറ് ഫൊതേഫ്ണ ഫൊതേത്ത് സ്‌ന്ന ഒര് ബാലിവ അയിദെ് ഏസു ഫിന്ന്‌ക്ക് ഫോയിര്‌ന്തെ്. ഇവാന ഫ്‌ടിക്ക്യ അവാര് നോടിനാര്.<verse number="52" style="v" />ആന അവെ് ഫൊതേഫ്ണ ബ്ട്ട്തള്ളി ബെറ്തെക്കറി ഓടി ഫോനെ്.<figure style="fig" desc="High priest and Jewish leaders" file="cn01816B.tif" size="col" loc="After verse number 21" copy="(c) David C. Cook" ref="After verse number 21">എഗൂദാര്‌ത് ബെല്ല്യ ഫൂസാരിമ് മൂപ്പലാമ്</figure></para>
<para style="s">ഏസു എഗൂദാര് ഗോടതിലി</para>
<para style="p"><verse number="53" style="v" />അവാര് ഏസുണ ബെല്ല്യ ഫൂസാരിത് കൂരെക്കെ എത്തിസിനാര്. അതിലി എഗൂദ ഫൂസാരിഗ തലെവാര്‌മ് ബേദ ബാത്ത്യലാമ് മൂപ്പലാമ് ഇര്‌ന്താര്.<verse number="54" style="v" />ഫത്രോസ് സെറ്റെ ബ്ട്ട് ഏസുല ഫിന്ന്‌ക്ക് ബെല്ല്യ ഫൂസാരിത് കൂരേത് കളാക്ക് ഫോയി എജ്ജിനെ്. അതിലി അയാള് കാവക്കാറാരൊടൊപ്പ കുക്കാന്ത് തീക്കായിന്ത്‍ര്‌ന്തെ്.<verse number="55" style="v" />എഗൂദ ഫൂസാരിഗ തലെവാര്‌മ് എഗൂദ ഗോതില്യ എല്ലാവര്‌മ് ഏസുണ കൊല്ല്യ ബേണ്ടി അവാന്‌ക്ക് നേരെ തെളിവ് കെടേക്ക്യ ഓരാടി നോടിനാര്. ആന അവാര്‌ക്ക് ഒര് തെളിവ്മ് കെടേസ്യ മുട്യാലെ.<verse number="56" style="v" />എത്തിന്യൊ ആള്‌ഗ ഫോയി ഏസുക്ക് നേരെ ഉറ്ട്ട് സൊന്നാര്. ആന അവാര് സൊന്നാത് ഒന്തുക്കൊന്തുമ് ഒത്തുവരാലെ.</para>
<para style="p"><verse number="57" style="v" />അക്കുളെ ലേസാള്‌ഗ എന്ത് നിന്ത് അവാന്‌ക്ക് നേരെ ഇച്ചെ ഉറ്ട്ട് സൊന്നാര്:<verse number="58" style="v" />&lt;&lt; &lt;മന്‌സാര് കെട്ടിന ഈ എഗൂദാര് ബെല്ല്യ ഫള്ളിന നാന് ഫൊളിത്ത് എക്കുവെ. അത്ക്ക് ഫ്റ മൂണ് നാള് എങ്കാട്ടി മന്‌സാര് കെട്ടാത്ത ബേറെ ഒന്ത് കെട്ടുവെ&gt; എന്ത് ഇയാള് സൊന്നാത്ണ എമ്മ കേ്ട്ട്റ്‌ക്കേര്.&gt;&gt;<verse number="59" style="v" />അപ്പ്മ് അവാര് സൊന്നാത് ഒത്തുവരാലെ.</para>
<para style="p"><verse number="60" style="v" />ബെല്ല്യ ഫൂസാരി അവാര് മുന്ത്ക്ക് എ്ന്ത് നിന്ത് ഏസുണ കേ്ട്ടെ്: &lt;&lt;ഇവാര് നിനാണ സൊല്ലുറ കുറ്റഗാക്കെല്ല നിനാക്ക് ഒന്ത്മ് സൊല്ല്യ ഇല്ലേഗ?&gt;&gt;</para>
<para style="p"><verse number="61" style="v" />ആന ഏസു ഒര് ബാക്ക്മ് ഫേസാതെ മ്ണ്ടാതെര്‌ന്തെ്. ഫിന്നേമ് ബെല്ല്യ ഫൂസാരി കേ്ട്ടെ്: &lt;&lt;നമ്മ കുമ്മ്ട്റ സാമിത് മഗെ് ക്‌റ്‌സ്‌ത്‌ത്തേഗ നീ?&gt;&gt;</para>
<para style="p"><verse number="62" style="v" />ഏസു സൊന്നെ്: &lt;&lt;ഹ്, നാന്‌ത്തെ, മന്‌സനായി ഫ്റാന്തവെ് എല്ലാത്ക്ക് മ്ഗ്‌ന്ത സാമിതൊപ്പ ഇര്‌ന്ത് ആള്‌റാത്ണാമ് ബാനാത്തിര്‌ക്ക മഞ്ച്‌ലി ബരാത്ണാമ് നിമ്മ കാണ്‌വേര്.&gt;&gt;</para>
<para style="p"><verse number="63" style="v" />അക്കുളെ ബെല്ല്യ ഫൂസാരി തന്ന് സീലേന കീറിര്‌ന്ത് സൊന്നെ്: &lt;&lt;ഇനിയെന്ത്ക്ക് തെളിവ്ക്ക് ആള്?<verse number="64" style="v" />ഇതാ ഇയാള്‌ത് ബായാറാഗെ സാമിക്ക് നേരെ കുറ്റ സൊന്നാത്ണ നിമ്മ കേ്ട്ടേരല്ല? അത്ക്ക് നിമ്മ എന്ത സൊല്ലുറേര്?&gt;&gt;</para>
<para style="p">എല്ലാവര്‌മ്: &lt;&lt;അയാള് കുറ്റക്കാറാത്തെ, അയാള്‌ണ കൊല്ലുടൊ&gt;&gt; എന്ത് സൊന്നാര്.</para>
<para style="p"><verse number="65" style="v" />ഫഗ്തിയാള്‌ഗ അവാന്‌ക്കെ തുപ്പിനാര്, അവാര് അവേ്ന്ത് കണ്ണ്ണ കെട്ടി കുത്തി &lt;&lt;ഇനി സൊല്ല് നിനാണ കുത്തിനാത് ആരെന്ത്&gt;&gt; കേ്ട്ടാര്. കാവാക്കാറാര് ഏസുണ എട്ത്ത് ഫോയി അടിത്താര്.</para>
<para style="s">ഫത്രോസ് ഏസുണ തെര്യ എന്ത് സൊല്ലുറെ്</para>
<para style="p"><verse number="66" style="v" />അയി ഗളിയേലി ഫത്രോസ് കളാത്തിതാനെ ഇര്‌ന്തെ്. അക്കുളെ ബെല്ല്യ ഫൂസാരിത് ബേലെക്കാറ്സി ബന്ത.<verse number="67" style="v" />ഫത്രോസ് തീ കായിന്ത് കൊണ്ട് ഇര്‌ന്താത്ണ അവ കണ്ട് അയാള്‌ണ സൊക്കാന നോടിര്‌ന്ത് സൊന്ന: &lt;&lt;നീയിമ് നസ്‌റാത്ത് ഊര്‌ക്കാറെ് ഏസൊടൊപ്പ ഇര്‌ന്തവനല്ല?&gt;&gt;</para>
<para style="p"><verse number="68" style="v" />അക്കുളെ ഫത്രോസ്: &lt;&lt;നീ സൊല്ലുറാത് എന്താന്ത് എനാക്ക് തെര്‌രാത്‌മ് ഇല്ലെ നെപ്പ്മ് കെടേക്കാതില്ലെ&gt;&gt; എന്ത് സൊന്നാത്‌മ് കളാക്കെ ഏ്റി ബര മേലെ ബെള്‌യെ ഫോനെ്. അപ്പ്താനെ കോയി കൂഗിത്ത്<note caller="+" style="f">+<char style="fr" closed="false">14:68</char><char style="ft" closed="false">മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി &lt;അപ്പ്താനെ കോയി കൂഗിത്ത്&gt; എങ്ക സുലാക്ക ഇല്ലെ.</char></note>.</para>
<para style="p"><verse number="69" style="v" />അയി ബേലെക്കാറ്സി അയാള്‌ണ അതിലിമ് കണ്ട. അവ അതിലി ഇര്‌ന്തവാര്‌ക്കെ: &lt;&lt;ഇയാള് അവാരിതി ഒര്‌ത്തത്തെ&gt;&gt; എന്ത് ഫിന്നേമ് സൊന്ന.<verse number="70" style="v" />ആന ഫത്രോസ്: &lt;&lt;സത്ത്മ് നാനേ അല്ല&gt;&gt; എന്ത് സൊന്നെ്.</para>
<para style="p">അത്ക്ക് ഫ്റ അതിലി ഇര്‌ന്തവാര്: &lt;&lt;നേര്‌മായി നീ അവാരിതി ഒര്‌ത്തനെത്തെ എന്ത് എമാക്ക് തെര്രു. എന്ത്ക്കെന്ത നീയിമ് ഗലീലെ നാട്ക്കാറനേത്തെ&gt;&gt; എന്ത് അയാള്‌ക്കെ സൊന്നാര്.</para>
<para style="p"><verse number="71" style="v" />അക്കുളെ ഫത്രോസ്: &lt;&lt;സാമി സാക്കി നാന് സൊല്ലുറാത് നേര്‌ത്തെ! നാന് സൊല്ലുറാത് നേരല്ലാട്ടി ഫോന നാന് തൊലേന്ത് ഫോടൊ! നിമ്മ സൊല്ലുറ അയാള്‌ണ എനാക്ക് തെര്യഗേ തെര്യ&gt;&gt; എന്തെ്.</para>
<para style="p"><verse number="72" style="v" />അപ്പ്താനെ റണ്ടാമത്‍മ് കോയി കൂഗിത്ത്. അക്കുളെ ഫത്രോസ്, &lt;&lt;കോയി റണ്ട് ജമ്പ് കൂഗ്റാക്ക് മുത നീ എനാണ തെര്യഗേ മാട്ട എന്ത് മൂണ് ജമ്പ് സൊല്ലുവെ്&gt;&gt; എന്ത് ഏസു സൊന്നാത്ണ നെനേത്തെ്. അയാള് ഇത്ണ നെനേത്ത് സങ്കടാക്ക് ബായിബ്ട്ട് അഗ്‍തെ്.</para>
<chapter number="15" style="c" />
<para style="s">ഫീലാത്തോസ് ഏസുണ കേ്ള്‌വി കേ്ക്കെ്</para>
<para style="p"><verse number="1" style="v" />ബെടിയ കാലജാമാത്തി എഗൂദ ഫൂസാരിഗ തലെവാര് ദ്ടീരെന്ത് ഫോയി എഗൂദ മൂപ്പല കൂട്ടാര്‌നാമ് ബേദ ബാത്ത്യലാണാമ് എഗൂദ ഗോടകാറാര്‌നാമ് കണ്ടാര്. അക്കുളെ അവാര് ഒന്തായി എണേന്ത് ഏസുണ എന്ത സെയ്‌ല എന്ത് സട്ട കെട്ടിനാര്. അത്കളിന്ത് എഗൂദ നാട് ആണ്ട്‍ര്‌ന്ത റോമ അദിഗാരി ഫീലാത്തോസ് ഫട്ട്ക്ക് ഏസുണ എട്ത്ത് ഫോനാര്.<verse number="2" style="v" />അയാള് ഏസുണ കേ്ട്ടെ്: &lt;&lt;നീ എഗൂദലാത് റാജാവ?&gt;&gt;</para>
<para style="p">അക്കുളെ ഏസു സൊന്നെ്: &lt;&lt;നീ അച്ചെത്തെ സൊല്ലുറെ&gt;&gt; എന്ത് ഏസു സൊന്നെ്.</para>
<para style="p"><verse number="3" style="v" />എഗൂദ ഫൂസാരി തലെവാര് ഏസുണ ഫറ്റി എത്തിന്യൊ കുറ്റഗ സൊന്നാര്.<verse number="4" style="v" />ഫീലാത്തോസ് ഫിന്നേമ് കേ്ട്ടെ്: &lt;&lt;നിനാക്ക് ഒന്ത്മ് സൊല്ല്യ ഇല്ലേഗ? ഈങ്ക് നോട്, ഇവാര് നിനാണ എത്തിനി കുറ്റഗ സൊല്ലുറാര്!&gt;&gt;</para>
<para style="p"><verse number="5" style="v" />ഇച്ചെ സൊല്ലിറ്റ്മ് ഏസു ഒന്ത്മ് സൊല്ലാത്തനാലെ ഫീലാത്തോസ് അന്തബ്ട്ടെക്കിനെ്.</para>
<para style="s">ഏസുണ കൊല്ല്യ ബിദിക്കാര്</para>
<para style="p"><verse number="6" style="v" />എല്ല ഫെസഗെ നോമ്പി നാള്‌ക്ക്മ് ആള്‌ഗ സൊല്ലുറ ഒര് കുറ്റക്കാറാന ജെയില്‌ലി ഇര്‌ന്ത് ഫീലാത്തോസ് ഇറാക്കി ബ്ട്ട്‍റ്‍ന്തെ്.<verse number="7" style="v" />അയി ഗളിയേലി ബറബാസ് എങ്കവെ് മല്ല്‌സണ്ടെ കെട്ട്റവാരൊടൊപ്പ ജെയില്‌ലി ഇര്‌ന്തെ്. ആള്‌ഗ അടിന്തടി നടാത്താട്ടി ഇയാള് കൊലെ സെയ്‌തെ്.<verse number="8" style="v" />അച്ചെ ആള്‌ഗ ഫീലാത്തോസ്‌ത് ഫട്ട്ക്ക് ഫോയി എപ്പ്മ് സെയ്‌ര ഫാസെ ഒരാള്‌ണ ബ്ട്‌ടൊ എന്താര്.<verse number="9" style="v" />ഫീലാത്തോസ് ആള്‌ഗാക്കെ: &lt;&lt;നാന് നിമാക്ക് ആര്‌ണ ബ്ട്ട് തര്‌ടൊ എന്ത് നെനേക്കേര്, എഗൂദാര്‌ത് റാജാവ്ണാഗ?&gt;&gt;<verse number="10" style="v" />എഗൂദ ഫൂസാരിഗ തലെവാര് തമ്മ് എര്‌സാക്ക്ത്തെ ഏസുണ തന്ന് ഫട്ട്ക്ക് കൂട്ടി ബന്ത് ഇര്‌ക്കാത് എന്ത് ഫീലാത്തോസ്‌ക്ക് തെര്‌ന്ത്ത്.</para>
<para style="p"><verse number="11" style="v" />എഗൂദ ഫൂസാരിഗ തലെവാര് ആള്‌ഗാക്കെ ബറബാസ്ണ ബ്ട്ട് തര്‌ടൊ എന്ത് ആലാത്ത് സൊല്ല്യ ബെത്താര്.<verse number="12" style="v" />ഫീലാത്തോസ് ഫ്റാമ് ആള്‌ഗാണ കേ്ട്ടെ്: &lt;&lt;എഗൂദലാത് റാജാവ് എന്ത് നിമ്മ ഒളേക്ക ഇയാള്‌ണ നാന് എന്ത സെയ്യ?&gt;&gt;</para>
<para style="p"><verse number="13" style="v" />&lt;&lt;അയാള്‌ണ കുര്‌സ്‌ക്ക് സേത്തി ആണി അടിത്ത് കൊല്ലുടൊ!&gt;&gt; എന്ത് ആള്‌ഗ ആലാത്ത് ആലാത്ത് സൊന്നാര്.</para>
<para style="p"><verse number="14" style="v" />അക്കുളെ ഫീലാത്തോസ്: &lt;&lt;എന്ത്ക്ക്? ഇയാള് എന്ത തെറ്റ് സെയ്‌തെ്?&gt;&gt; എന്ത്ട്ട്മ് ആള്‌ഗ ആലാത്ത് സൊന്നാര്: &lt;&lt;അയാള്‌ണ കുര്‌സ്‌ക്ക് സേത്തി ആണി അടിത്ത് കൊല്ലുടൊ!&gt;&gt;</para>
<para style="p"><verse number="15" style="v" />ആള്‌ഗാണ ഫിര്യഫട്സ്യ ഫീലാത്തോസ് ബറബാസ്ണ ബ്ട്ട് കൊട്ത്തെ്. ഏസുണ സാട്ടെബാറ്‍ക്കെ അടിസി കുര്‌സ്‌ക്കെ സേത്തി ആണി അടിത്ത് കൊല്ല്യ തന്ന് ഫടെയാളിഗാള്‌ക്കെ കൊട്ത്തെ്.</para>
<para style="s">ഫടെയാളിഗ ഏസുണ നാണഗെട്സ്റാര്</para>
<para style="p"><verse number="16" style="v" />ഫടെയാളിഗ ഏസുണ കോട്ടെക്കുള്ളെ ഇര്‌ക്ക കളാക്കെ എട്ത്ത് ഫോനാര്. അവാര് അതിലിര്‌ക്ക ഫടെയാളിഗണ ഒട്ട്ക്ക് ബര്‌സിനാര്.<verse number="17" style="v" />അത്ക്ക് ഫ്റ സോരെ ദിന്‌സ് സീലേന ഏസുക്കെ സൂട്സിനാര്. തലേക്ക് മുള്ള്‌ലി ഉണ്ടാക്കിന ഫട്ടാമ് സൂട്സിനാര്.<verse number="18" style="v" />ഫ്റ അവാര് അയാള്‌ണ &lt;&lt;എഗൂദാര് റാജാവെ നീ നല്ല ആണ്ട് വാള്&gt;&gt; എന്ത് നാണ ഗെട്സിനാര്.<verse number="19" style="v" />അവാര് അവാന്‌ത് തലെന തടിക്കെ അടിത്ത് മൂഞ്ചിക്കെ തുപ്പിനാര്; അത്ക്ക് ഫ്റ അവാര് അവാന്‌ത് കാല്‌ക്ക് ബ്‌ന്ത് കുമ്മ്ടിനാര്.<verse number="20" style="v" />ഇച്ചെ നാണഗെട്സിന ഫ്റ ഫടെയാളിഗ സോരെ അങ്കിന തള്ളി അയാള്‌ത് ഉട്ഫ്ണതാനെ ഇക്കിസിനാര്. അത്കളിന്ത് അവാര് അയാള്‌ണ കുര്‌സ്‌ക്ക് സേത്തി ആണി അടിത്ത് കൊല്ല്യ എട്ത്ത് ഫോനാര്.</para>
<para style="s">ഏസുണ കുര്‌സ്‌ക്ക് സേത്തി ആണി അടിക്കാര്</para>
<para style="p"><verse number="21" style="v" />അച്ചെ ഫോഗാട്ടി സീമോന് എന്ത് സൊല്ലുറ ഒര്‌ത്തെ് ഗദ്ദേലിര്‌ന്ത് ഫട്ടണാക്ക് ഫോരാത്ണ അവാര് കണ്ടാര്. ഫടെയാളിഗ ഏസുത് കുര്‌സ്‌ണ സുമാക്ക്യ അയാള്‌ണ നത്തിനാര്. (ഈ കുറേനക്കാറ സീമോന്‌ത് മഗനാര്‌ത്തെ അലക്ക്സന്താറ്‌മ് രൂഫൊസ്‌മ്).<verse number="22" style="v" />ഏസുണ അവാര് ഗോല്‌ഗോത്താ എന്ത് സൊല്ലുറ എടേക്ക് എട്ത്ത് ഫോനാര്. ഗോല്‌ഗോത്ത എന്ത് സൊല്ലുറാത്‌ത് ഫൊറ്‌ള് &lt;&lt;തലെഓട്ത് എടെ.&gt;&gt;<verse number="23" style="v" />അതിലി അവാര് ബിജ കമ്മി ആക്ക്റ മൂര് എങ്ക മര്‌ന്ത്ണ മുന്തിരി തണ്ണിക്ക് സേത്തി ഏസുക്ക് കുടിക്ക്യ കൊട്ത്താര്. ആന അത്ണ അയാള് ബാങ്കി കുടിക്കാലെ.<verse number="24" style="v" />ഫിന്നെ ഫടെയാളിഗ ഏസുണ കുര്‌സ്‌ക്ക് സേത്തി ആണിയടിത്താര്. അത്ക്ക് ഫ്റ അയാള്‌ത് സീലെ സിലാഫ്‌ന ഫടെയാളിഗ ഫങ്കിനാര്. ഇന്നന്നാത് ആരാര്‌ക്ക് കെടേക്കുടൊ എന്ത് നറ്‌ക്ക് ബീത്തി നോടിനാര്.<verse number="25" style="v" />ബെടിയാലെ ഒമ്പത് മണി ഗളിയേലി ഏസുണ കുര്‌സ്‌ക്കെ സേത്തി ആണി അടിത്താര്.<verse number="26" style="v" />ഏസു സെയ്‌ത കുറ്റ എന്താന്ത് കാട്ട്യ &lt;&lt;എഗൂദാര്‌ത് റാജാവ്&gt;&gt; എന്ത് കുര്‌സ്‌ക്ക് മേല് എള്‌തി ബെത്ത്‍ര്‌ന്താര്.<verse number="27" style="v" />റണ്ട് ത്‌റ്ട്ടലണാമ് ഏസുത് ഇടസാരി ബലാസാരി ബെത്ത് കുര്‌സ്‌ക്ക് സേത്തി ആണി അടിത്താര്.<verse number="28" style="v" />അച്ചെ കുറ്റക്കാറാര് കൂട്ടാത്തി അവാനാമ് എജേക്ക്‍വാര് എന്ത് ബേദാത്തി എള്‌തിര്‌ക്കാത് നേരാത്ത്<note caller="+" style="f">+<char style="fr" closed="false">15:28</char><char style="ft" closed="false">മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി &lt;അച്ചെ കുറ്റക്കാറാര് കൂട്ടാത്തി അവാനാമ് എജേക്ക്‍വാര് എന്ത് ബേദാത്തി എള്‌തിര്‌ക്കാത് നേരാത്ത്&gt; എങ്ക സുലാക്ക ഇല്ലെ.</char></note>.</para>
<para style="p"><verse number="29" style="v" />അയി ബയിയെ ബന്തവാര് തമ്മ് തലേന ആട്ടി ഏസുണ: &lt;&lt;എഹേ, നീ എഗൂദാര് ബെല്ല്യ ഫള്ളിന ഫിദാര്‌ന്ത് മൂണ് നാള്‌ക്കുള്ളെ അത്ണ മാടി തീക്കുവെനെന്ത് സൊന്നവനല്ല,<verse number="30" style="v" />അച്ചെ ആന നീ കുര്‌സ്‌ലി ഇര്‌ന്ത് ഇറാങ്കി ബന്ത് നിനാണതാനെ കാഫാത്ത്!&gt;&gt; എന്ത് സൊല്ലി നാണഗെട്സിനാര്.</para>
<para style="p"><verse number="31" style="v" />അതേഫാസെ എഗൂദ ഫൂസാരി തലെവലാമ്, ബേദ ബാത്ത്യലാമ് നാണഗെട്സി കൊണ്ട് അവാര് തമ്മതമ്മ സൊന്നാര്: &lt;&lt;അവെ് ആള്‌ഗാണല്ല കാഫാത്തിനെ്, ആന തനാണ കാഫാത്തിയ മുടിരാതില്ലെ.<verse number="32" style="v" />ഇവെ് ഇസ്രവെല് നാട് റാജാവ് ക്‌റ്‌സ്‌ത് ആനാക്കി ഇപ്പതാനെ കുര്‌സ്‌ലി ഇര്‌ന്ത് ഇറാങ്കി ബര്‌ടൊ; അപ്പ് നമ്മ നമ്പില.&gt;&gt;</para>
<para style="p">അച്ചെ ഏസൊടൊപ്പ കുര്‌സ്‌ക്കെ സേത്തി ആണി അടിത്തവാര്‌മ് അയാള്‌ണ നാണഗെട്സിനാര്.</para>
<para style="s">ഏസു സാരെ്</para>
<para style="p"><verse number="33" style="v" />ഉച്ചിലിര്‌ന്ത് മൂണ് മണി മാട്ട് നാട് മുച്ചുട്‌മ് ഇറ്‍ട്ട് കടാല് കെട്ടി എക്കിത്ത്.<verse number="34" style="v" />മൂണ് മണി ഗളിയെ ആഗാട്ടി ഏസു: &lt;&lt;ഏലോയീ, ഏലോയീ, ലമ്മ സബത്താനി&gt;&gt; എന്ത് സൊല്ലി ബെല്ല്യാത്ക്ക് അഗാറിനെ്. &lt;&lt;എന്ന് സാമി, എന്ന് സാമി നീ എനാണ തള്ളി എക്കിനാത് എന്ത്ക്ക്?&gt;&gt; എന്ത്ത്തെ ഇത്‌ത് ഫൊറ്‌ള്.</para>
<para style="p"><verse number="35" style="v" />ഇത്ണ അര്‌ഗെയിര്‌ന്തവാര് കേ്ട്ട്, &lt;&lt;അതാ അയാള് ഏലിയാവ്ണ ഒളേക്കെ്&gt;&gt; എന്താര്.<verse number="36" style="v" />ഒര്‌ത്തെ് ഓടി ഫോയി മോസ മുന്തിരി തണ്ണിക്കെ ഫഞ്ചിന മുക്കി ജല്ലെക്കെ കെട്ടി ഏസുത് മത്ത്ക്ക് ബെത്ത് കൊട്ത്തെ്. എന്ത്ട്ട് അയാള് സൊന്നെ്. &lt;&lt;നില്ലി, ഏലിയാവ് ബന്ത് അവാന കുര്‌സ്‌ലി ഇര്‌ന്ത് കാഫാത്ത്റാനോ എന്ത് നോടില.&gt;&gt;</para>
<para style="p"><verse number="37" style="v" />ഏസു ബെല്ല്യാത്ക്ക് അഗാറി ഉജ്റ്ണ ബ്ട്ടെ്.<figure style="fig" desc="Tearing of tabernacle veil" file="lb00265c.tif" size="col" loc="Beofore verse 38" copy="(c) Horace Knowles/ Louice Bass people" ref="Beofore verse 38">തെരെസീലെ മേല്‌ര്‌ന്ത് അഡ്ഡിമാട്ട് റണ്ടായി കീറ്ത്ത്</figure></para>
<para style="p"><verse number="38" style="v" />അക്കുളെ എഗൂദാര്‌ത് ബെല്ല്യ ഫള്ളില്യ തെരെസീലെ മേല്‌ര്‌ന്ത് അഡ്ഡിമാട്ട് റണ്ടായി കീറി എക്കിത്ത്.<verse number="39" style="v" />ഇച്ചെ ഏസു ഉജ്റ് ബ്ട്ടാത്ണ<note caller="+" style="f">+</note>
<para style="fk">ഏസു ഉജ്റ്ണ ബ്ട്ടാത്<char style="ft" closed="false">മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി &lt;ഇച്ചെ ഏസു അഗാറി ഉജ്റ്ണ ബ്ട്ടാത്&gt; എന്ത്ത്തെ ഇര്‌ക്ക്‌ത്.</char></para>കുര്‌സ്‌ക്ക് മുന്ത്ക്ക് നിന്ത്‌ര്‌ന്ത ഒര് ഫടെതലെവ നോടിര്‌ന്തെ്. അയാള് ഇച്ചെ സൊന്നെ്: &lt;&lt;നേര്‌മായിമ് ഇയാള് സാമിത് മഗേ്ത്തെ.&gt;&gt;</para>
<para style="p"><verse number="40" style="v" />ഏസു ഉജ്‍റ് ബ്ട്റാത്ണ ലേസ അക്കോസ ഇര്‌ന്ത് ഫെ്ണ്ണ്മക്ക നോടി കൊണ്ട്‌റ്‌ന്താര്. അതിലി മദ്ദള ഫട്ടണക്കാറ്സി മറിയാമ്, സലോമിമ്, സ്‌ന്ന ആക്കോബ്ത്‍മ് യോസേത്‍മ് അവ്വാസി മറിയാമ് ഇര്‌ന്താര്.<verse number="41" style="v" />ഏസു ഗലീലാലി ഇര്‌ക്കാട്ടി ഇവാര്‌ഗാത്തെ അയാള്‌ണ നോടിര്‌ന്തവാര്. അതിലി ഏസുത് ഒപ്പ എര്‌സലേമ്ക്ക് ബന്ത ബേറെ ഫെ്ണ്ണ്മക്കാമ് ഇര്‌ന്താര്.</para>
<para style="s">ഏസു സാവ്ണ മറേവ് സെയ്‌രാര്</para>
<para style="p"><verse number="42-43" style="v" />അയി നാള് ഒര്‌ക്ക നാള് (സബത്ത് നോമ്പിത് മുതനാള്) ആയിര്‌ന്ത്ത്. ജാമ ആഗാട്ടി അരിമത്ത്യക്കാറ ഓസെഫ് എങ്ക ഒര്‌ത്തെ് അഞ്ചാതെ ഫീലാത്തോസ്‌ക്കെ ഫോയി സാവ്ണ ബ്ട്ട്തര്‌ടൊ എന്ത് കേ്ട്ടെ്. അയാള് എഗൂദ ഗോടതില്യ ബെല്ല്യവാന്‌മ് സാമി ആള്‌റ കാലണ കാത്ത്റ്‌ന്തവാന്‌മ് ആയിര്‌ന്തെ്.<verse number="44" style="v" />ഫീലാത്തോസ് ഏസു സട്ടെന സത്താക്ക് അതിസ്യ ഫട്ടെക്കിനെ്. അയാള് ഏസു ഫട്ട്‌ലി കാവാക്ക് ബെത്ത ഫടെതലെവന ഒളേത്ത് ഏസു സത്താന എന്ത് കേ്ട്ടെ്.<verse number="45" style="v" />അയി ഫടെതലെവ സത്തെ് എന്ത് സൊന്നെ്. ഫ്റ അയി സാവ്ണ എട്ത്ത് ഫോയ ഫീലാത്തോസ് ഓസേഫ്‌ക്ക് സൊന്നെ്.<verse number="46" style="v" />ഓസെഫ് സാവ്ക്ക് ഇക്ക്യ കോടിസീലെ ബാങ്കി ബന്തെ്. ഓസെഫ് സാവ്ണ കുര്‌സ്‌ലി ഇര്‌ന്ത് അയി സീലേക്കെ സുറ്ട്ടിനെ്. അത്കളിന്ത് കല്ലിലി മാടിന അളെക്കെ അയി സാവ്ണ എട്ത്ത് ഫോയി ഇക്കിനെ്. ഫ്റ ബെല്ല്യൊരു കല്ല്‌ണ ഉറ്ട്ടി ബന്ത് കല്ലളെ ബാസാക്ക് ബെത്തെ്.<verse number="47" style="v" />മദ്ദള ഫട്ടണക്കാറ്സി മറിയാമ് യോസേത് അവ്വെ മറിയാമ് സാവ് ബെത്ത ഫട്ട്ണ കണ്ട് ഇര്‌ന്താര്.<figure style="fig" desc="Carrying Jesus' body to the tomb" file="cn01847B.tif" size="col" loc="After verse number 47" copy="(c) David C Cook" ref="After verse number 47">സാവ്ണ കല്ലളേക്കെ എട്ത്ത് ഫോരാര്</figure></para>
<chapter number="16" style="c" />
<para style="s">ഏസു ഉജ്റ് എ്ന്ത്‍റെ്</para>
<para style="p"><verse number="1" style="v" />സബത്ത് തീന്തഫ്റ മദ്ദള ഫട്ടണക്കാറ്സി മറിയാമ് ആക്കോബ്ത് അവ്വെ മറിയാമ് സലോമിമ് നല്ല ബാടെര്‌ക്ക എണ്ണെ ഏസുത് സാവ്ക്ക് തേക്ക്യ ബാങ്കിനാര്.<verse number="2" style="v" />അവാര് നാത്തിക്ക്ളാമെ നേരകാല് കടക്കാട്ടിതാനെ കല്ലളെക്കെ എജ്ജിനാര്.<verse number="3" style="v" />&lt;&lt;കല്ലളെ ബായിക്ക് ബെത്ത്‌ര്‌ക്ക കല്ല്‌ണ ആര് നമാക്ക് ഉന്തി ജറേത്ത് തര്‌വാര്?&gt;&gt; എന്ത് തമ്മ തമ്മ ഫേസിനാര്.<verse number="4" style="v" />ആന അവാര് ഫോയി നോടാട്ടി കല്ല്‌ണ ഉന്തി ജറേത്ത് ഇര്‌ക്കാത്ണ കണ്ടാര്. അയി കല്ല് ബെല്ല്യ കല്ല് ആയിര്‌ന്ത്ത്.<verse number="5" style="v" />അവാര് കല്ലളെക്കെ ഫുക്കിനാര്, അക്കുളെ ബെള്ളെ അങ്കിതൊട്ടു ഒര് ബണ്ടെ് ബലാസാരി ഇര്‌ക്കാത്ണ കണ്ട് അവാര് അഞ്ചിനാര്.</para>
<para style="p"><verse number="6" style="v" />അക്കുളെ അയാള് സൊന്നെ്: &lt;&lt;അഞ്ചാതി; കുര്‌സ്‌ക്കെ സേത്തി ആണി അടിത്ത് കൊന്ത നസ്‌റാത്ത് ഊര്‌ക്കാറെ് ഏസുണത്തെ നിമ്മ ഫരാക്കേര് എന്ത് എനാക്ക് തെര്രു. അയാള് ഇതിലില്ലെ; അയാള് ഉജ്റെന്തെ്; അയാള്‌ണ ക്‌ടാത്തിര്‌ന്ത എടേന നോടി.<verse number="7" style="v" />ഈ സേതിന ഫത്രോസ്‌ക്ക്‌മ് ബാക്കി കൂട്ടാളിഗാക്ക്മ് നിമ്മ ഫോയി സൊല്ലി: &lt;ഏസു സൊല്ലിര്‌ന്ത ഫാസെ താനെ നിമാക്ക് മുത ഗലീലാക്കെ ഫോരെ്. നിമ്മ അതിലി അയാള്‌ണ കാണ്‌വേര്.&gt; &gt;&gt;</para>
<para style="p"><verse number="8" style="v" />അയി ഫെ്ണ്ണ്മക്ക കയിക്കാല് ബരാതെ സദ്റബെട്ടി കല്ലളെലിര്‌ന്ത് ഓടിനാര്. അവാര്‌ക്ക് കോവെ ഫ്‌ടിത്തനാലെ ആരോടാമ് ഫേസ്യഗൂടി ബായി ബരാലെ.</para>
<para style="s">മദ്ദളഫട്ടണക്കാറി മറിയാക്ക് ഏസു ബെളിഫട്‌റെ്</para>
<para style="p"><verse number="9" style="v" /><note caller="+" style="f">+<char style="fr" closed="false">16:9-20</char><char style="ft" closed="false">മുത എള്‌തി ബെത്തിര്‌ന്താത്ണ നോടി എള്‌തിന ഫഗ്തി കായ്‌താത്തി ഈ സുലാക്കഗ ഇല്ലെ. ആന ഫഗ്തി കായ്‌താത്തി ഈ ഫാട തീര്‌റാത് ഇച്ചെത്തെ: 9. ഏസു തമാക്ക് സൊല്ലി ഇര്‌ന്ത കാര്യഗണ അയി ഫെ്ണ്ണ്മക്ക ഫത്രോസ്‌ക്ക്‌മ് ഒപ്പ ഇര്‌ന്തവാര്‌ക്ക്‌മ് സുര്‌ക്കി സൊല്ലി കൊട്ത്താര്. 10. അത്ക്ക് ഫ്റ ഏസു മന്‌സാര്‌ണ കാഫാത്ത്യ എപ്പ്മ് ഇര്‌ക്ക നല്ല സേതിന കൂട്ടാളിഗാണ അന്‌ഫി ക്‌ളാക്ക് ഇര്‌ന്ത് മേക്ക്മാട്ട് എത്തിസിനെ്.</char></note>[ഏസു നാത്തിക്ക്ളാമെ ബെടിയകാലാത്തി ഉജ്റെന്ത ഫ്റ മുത ബെളിഫട്ടാത് മദ്ദള ഫട്ടണക്കാറ്സി മറിയാക്ക്ത്തെ. ഇവാക്ക് തട്ടിര്‌ന്ത ഏ്ള് കെട്ട ജാതിഗണത്തെ ഏസു ഒയ്‌ഫിസിനാത്.<verse number="10" style="v" />ഏസുത് ഒപ്പ ഇര്‌ന്തവാര് സങ്കടാക്ക് അഗ്ത് കൊണ്ട് ഇര്‌ക്കാട്ടി അവ ഫോയി ഏസു ഉജ്റെന്തര്‌ക്ക സേതി അവാര്‌ക്കെ സൊന്ന.<verse number="11" style="v" />ഏസു ഫ്ളേത്ത് ഇര്‌ക്കെ് എന്ത്മ് താന് ഏസുണ കണ്ടെ് എന്ത്മ് മറിയ സൊന്നാത്ണ കേ്ട്ട് അവാര് അവാള്‌ണ നമ്പാലെ.</para>
<para style="s">ഏസു തന്ന് റണ്ട് കൂട്ടാളിഗാക്കെ കാട്ട്റെ്</para>
<para style="p"><verse number="12" style="v" />അത്കളിന്ത് റണ്ട് കൂട്ടാളിഗ ഊര്‌ക്ക് ഫോഗാട്ടി ഏസു അവാര്‌ക്കെ ബെളിഫട്ടെ്. ആന മുത ബെളിഫട്ട ഫാസെ അല്ല ബെളിഫട്ടാത്.<verse number="13" style="v" />ഇവാര് തില്‌മ്പി ബന്ത് ഈ സേതിന ബാക്കി കൂട്ടാളിഗാക്ക് സൊന്നാര്. ആന അവാര് അത്ണാമ് നമ്പാലെ.</para>
<para style="s">ഫതിനൊന്ന് കൂട്ടാളിഗാക്കെ ഏസു ബെളിഫട്റെ്</para>
<para style="p"><verse number="14" style="v" />കടേസിലി തന്ന് ഫതിനൊന്ന് കൂട്ടാളിഗ ഒന്തായി സാഫാട് തിന്ത് കൊണ്ട് ഇര്‌ക്കാട്ടി ഏസു അവാര് മുന്ത്ക്ക് ബെളിഫട്ടെ്. തനാണ കണ്ണാറ കണ്ടവാര് സൊന്നാത്ണ അവാര് നമ്പാത്താക്ക്മ് അവാര്‌ത് കല്ല് നെഞ്ച്ണാമ് കണ്ട് ഏസു സണ്ടെ കൊട്ത്തെ്.<verse number="15" style="v" />അത്ക്ക് ഫ്റ തന്ന് കൂട്ടാളിഗാക്കെ ഏസു സൊന്നെ്: &lt;&lt;ബൂമി മുച്ചുട ഫോയി നിമ്മ എല്ല ആള്‌ഗാക്കേമ് ഈ നല്ല സേതിന സൊല്ലി.<verse number="16" style="v" />അത്ണ നമ്പി തണ്ണിക്കെ മുള്‌ഗിനാക്കി അവാര് ദണ്ടണെലി ഇര്‌ന്ത് ഗെല്‌സി കടാക്കുവാര്. ഇത്ണ നമ്പാത്തവാര്‌ക്ക് ദണ്ടണെ കെടേക്കു.<verse number="17" style="v" />ഇത്ണ നമ്പ്റവാര്‌ക്ക് അതിസ്യഗ സെയ്യ അദിഗാര കെടേക്കു. അവാര് എന്ന് ഫേരിലി കെട്ട്ജാതിഗണല്ല മുട്ക്കി ബ്ട്‌വാര്, അവാര് ബേറെ ബേറെ നായഗ ഫേസ്‌വാര്.<verse number="18" style="v" />അവാര് ഫാമ്പ്ഗണ കയിക്ക് എട്ത്താല്‌മ് മര്‌ന്ത്ഗ കുടിത്താല്‌മ് അവാര്‌ക്ക് ഒന്ത്മ് തട്ടമാട്ട. അവാര് നോയിക്കാറാര്‌ക്ക് കയി ബെത്താക്കി നോയി തെളിവാര്.&gt;&gt;<figure style="fig" desc="Jesus ascending as disciples watch" file="CN01883B.TIF" size="col" loc="After verse number 18" copy="(c) David C. Cook" ref="After verse number 18">ഏസു സൊറ്‌ഗാക്കെ ഫോരെ്</figure></para>
<para style="s">ഏസു മേലോഗാക്കെ ഫോരെ്</para>
<para style="p"><verse number="19" style="v" />ഇച്ചെല്ല സൊന്ന ഫ്റ ഏസുണ സാമി മേലോഗാക്കെ എട്ത്തെ്; ഏസു സാമിതൊപ്പ ആള്‌യ സാമിത് ബലാസാരി ഇര്‌ന്തെ്.<verse number="20" style="v" />കൂട്ടാളിഗ ഊരൂര ഫോയി സാമിത് നല്ല സേതിന സൊന്നാര്. തമ്പ്‌റെ് അവാര്‌ത് ഒപ്പയിര്‌ന്തെ്. അവാര് സൊന്ന നല്ല സേതിഗെല്ല നേര് എന്ത് സാമി അതിലി നടാന്ത അതിസ്യാത്തിലി കാട്ടി കൊട്ത്തെ്.]
</para></usx>