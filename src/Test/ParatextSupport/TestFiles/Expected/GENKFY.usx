<usx version="2.0">
<book code="GEN" style="id">GEN</book>
<para style="mt">शुरुवाद</para>
<chapter number="1" style="c" />
<para style="s">परमेश्‍वर धरति बणूणईं</para>
<para style="r">(उत्‍पत्ति १-२:१,२)</para>
<para style="p"><verse number="1-2" style="v" />यौ संसारक शुरुवादक इतिहास छु, जब परमेश्‍वर धरति और अगाश कैं बणूणौछी। उ बखत धरति मिं गैल पाणिक दगाड़ अन्‍यारक अलावा के नि छी, और वां परमेश्‍वरक आत्‍मा पाणिक मांथि मिं घुमनै रुंछी।<note caller="+" style="f">गैल पाणि-मतलब भौतै गहरा पाणि</note></para>
<para style="p"><verse number="3-5" style="v" />तब सबों है शुरु मिं, जब अन्‍यारै छी, परमेश्‍वरल कौ, "उज्‍याव हो" और पैल बार उज्‍याव हौ। परमेश्‍वर उज्‍याव कैं देखिबेर खुशि हईं। उनुल उज्‍याव कैं अन्‍यार बे अलग करिबेर उज्‍यावक नाम "दिन" और अन्‍यारक नाम "रात" धरौ। इसिक पैल दिन हौ।</para>
<para style="p"><verse number="6-8" style="v" />वीक बाद दुसर दिन मिं परमेश्‍वरल कौ कि धरतिक पाणिक अलग अलग द्वी हिस्‍स है जाओ। यैक लिजी उनुल पाणिक बीच मिं एक खालि जॉग बणैबेर उकैं "अगाश" कौ। पाणिक एक हिस्‍स वीक मांथि मिं, और दुसर हिस्‍स उ हबेर तेलि धरौ।</para>
<para style="p"><verse number="9-13" style="v" />और वीक बाद तिसर दिन मिं परमेश्‍वरल कौ, "धरतिक पाणि जो अगाशक तेलि छु एक जॉग मिं जॉम हो जैल सुकी धरति देखियो," और यस्‍सै हौ। परमेश्‍वरल सुकी धरति कैं "भूमी" और जॉम पाणि कैं "समुद्र" कौ। और परमेश्‍वर यौ सब देखिबेर खुशि हईं।</para>
<para style="p">वीक बाद परमेश्‍वरल कौ, "भूमी मिं हर किसमक बोट-डाव हो", और यस्‍सै हौ। हर किसमॉक बोट-डाव देखिबेर परमेश्‍वर खुशि हईं।</para>
<para style="p"><verse number="14-19" style="v" />तब चौथूं दिन मिं परमेश्‍वरल कौ, "अगाश मिं अलग-अलग किसमॉक उज्‍याव हो, जो दिन कैं रात बे अलग करो। और उं सब धरति मिं उज्‍यावक लिजी अगाश मिं चमकनै रओ। और यौ उज्‍याव बखत-त्‍यार, रितु-मांश सबोंक बारि मिं लै बताल।" यैक लिजी परमेश्‍वरल द्वी उज्‍यावों कैं बणा। उनुमिं बे जादे उज्‍याव कैं दिन मिं और कम उज्‍याव कैं रात मिं चमकणक लिजी बणा। और इनर अलावा रात मिं चमकणक लिजी तॉर लै बणाईं। और परमेश्‍वर यौ सब देखिबेर खुशि हईं।</para>
<para style="p"><verse number="20-23" style="v" />तब पचूं दिन मिं परमेश्‍वरल कौ, "पाणि मिं अलग-अलग किसमॉक जीव हो और प्‍वथील अगाश मिं उड़ो।" यैक लिजी परमेश्‍वरल समुद्र मिं रुणी नॉन और ठुल जीवों कैं बणा, और हर किसमॉक प्‍वथील लै बणाईं जो अगाश मिं उड़नी। और परमेश्‍वर यौ सब देखिबेर खुशि हईं। परमेश्‍वरल इनुकैं आशीश दिबेर कौ, "जाओ, और धरति मिं खूब फलो-फूलो।"</para>
<para style="p"><verse number="24-31" style="v" />तब छटूं दिन मिं परमेश्‍वरल कौ, "धरति मिं हरेक किसमॉक घरेलू और जंग्‍ली जानवर हो।" यैक लिजी परमेश्‍वरल हर किसमॉक जानवरों कैं धरति मिं बणा। यौ सब देखिबेर उं खुशि हईं।</para>
<para style="p">तब उ दिनै परमेश्‍वरल यौ लै कौ, "ऑब हम मैंस बणूंनू। मैंसक मन हमर चारि ह्‌वल। उ समुद्रक जीवों, अगाशक सॉर प्‍वथीलों, और सब घरेलू और जंग्‍ली जानवरों मिं आपण अधिकार करल।" तब परमेश्‍वरल मैंस कैं बणा। वील मैंस और स्‍यैणि द्विवै बणाईं। परमेश्‍वरल उनुकैं आशीश दिबेर कौ, "तुमार भौत नॉनतिन हो, जैल धरति भरी जाओ। और तुम धरति कैं आपण बश मिं करि लियो। तुम समुद्रक मॉछ और अगाशक प्‍वथीलों और दुनियॉक सब जानवरोंक मालिक बणि जाओ।"</para>
<para style="p">परमेश्‍वरल फिर कौ, "देखो, मील तुमर लिजी सब फल दिणी बोट और सारै ब्‍युवॉल अन्‍न और हरी साग-पात लै बणै रॉखौ, जनर फल और खेति सब तुमर खॉणक लिजी ह्‌वल। और जानवरोंक खॉणक लिजी हरेक किसमॉक हरी घा-पात बणै रॉखौ।" परमेश्‍वर आपण बणाई हर जीव-जन्‍तु और हरेक चीजों कैं देखिबेर भौतै खुशि हईं।</para>
<chapter number="2" style="c" />
<para style="s">पैल बैग</para>
<para style="r">(उत्‍पत्ति २:७-९, १५-१७)</para>
<para style="p"><verse number="2" style="v" />परमेश्‍वरल दुनी बणूणक हरेक काम छटूं दिन पुर करणक बाद सतूं दिन ऐराम करौ। यैक लिजी परमेश्‍वरल सतूं दिन कैं अलग करिबेर उकैं एक खाश दिन ठैरा।<verse number="7-9" style="v" />परमेश्‍वरल पैल मैंस कैं इसिक बणा, कि पैली वील धरति बे मॉट लिबेर एक मैंस बणा, वील वीक नाक भितेर आपणि सांस फूकी और तब उ मैंस एक ज्‍यून प्राणि बणौ।</para>
<para style="p">और वीक बाद प्रभु परमेश्‍वरल पूरब दिशाक अदन नामक जॉग मिं मैंसक रुणक लिजी एक बगीच बणा, जां हरेक बढ़िया-बढ़ि बोट छी जनार फल खॉण मिं मिठ छी। और उ बगीचक बीच मिं जीवनक फलक बोट लगै रॉखछी। परमेश्‍वरल वां एक यस बोट लै बणै रॉखछी जैक फल भल और नक द्विनोंक ज्ञान दिंछी।<verse number="15-17" style="v" />और तब प्रभु परमेश्‍वरल उ मैंस कैं जकैं वील बणै रॉखछी बगीच मिं धरौ। और उकैं उ बगीचक देखभाल करणक काम सौंपौ।</para>
<para style="p">प्रभु परमेश्‍वरल मैंस धैं यस कौ, "तु बगीचक क्‍वे लै बोटक फल खै सकछै, लेकिन उ बोटक फल नै जो भल और नक द्विनोंक ज्ञान द्‍यूं। अगर तु वीक फल खालै तब तु जरूड़ मरि जालै।"</para>
<para style="s">पैल स्‍यैणि</para>
<para style="r">(उत्‍पत्ति २:१८-२५)</para>
<para style="p"><verse number="18-25" style="v" />तब प्रभु परमेश्‍वरल कौ, "मैंसक यकलै रुण भल न्‍हैं। ऑब मी वीक लिजी एक दगड़ी बणूंनू जो वीकि जोड़िदार ह्‌वेलि।" यैक लिजी प्रभु परमेश्‍वर हरेक जानवर और प्‍वथील जो वील धरतिक मॉटल बणाछी उनुकैं मैंसक सामण ल्‍यीं। और मैंसल उनर अलग-अलग नाम धरी। मैंसल घरेलू जानवरोंक, अगाशक सब प्‍वथीलोंक और जंग्‍ली सब जानवरोंक नाम धरीं। मैंसल अलग-अलग जानवर और प्‍वथील देखीं, लेकिन उकैं क्‍वे यस दगड़ु नि मिल जो वीक ज्‍वड़क हो।"</para>
<para style="p">और यौ कारणल प्रभु परमेश्‍वरल मैंस कैं भौत गैल नीन मिं सितै दे। और जब उ से रौछी तब वीक छाति मिं बे एक भांट निकालिबेर उ जॉग बन्‍द करि दे। तब प्रभु परमेश्‍वरल मैंसक उ भांटल स्‍यैणि बणै, और उकैं मैंसक पास ल्‍या। जब मैंसक नीन खुली तब वील स्‍यैणि कैं देखिबेर कौ, "अरे, वाह वाह! मेरि जोड़िदार मिल गे जकैं मी चाणौछी। यौ बिल्‍कुल मेरि जसि छु।"<note caller="+" style="f">+<char style="fr" closed="false">2.18-25</char><char style="ft" closed="false">(यैक लिजी इनेरि उणिवॉल पुश्‍तक मैंस आपण इज-बाबू कैं छोड़िबेर आपण स्‍यैणिक दगाड़ रौल, और उं द्विवै लै इनर चारि एक आङ है जॉल।)</char></note></para>
<para style="p">मैंस और वीक स्‍यैणि बगीच मिं नॉङड़ै रुंछी, लेकिन उनुकैं एक दुसर कैं देखिबेर शरम नि लागछी, किलैकि उं बिल्‍कुल निष्‍पाप छी।</para>
<chapter number="3" style="c" />
<para style="s">बैग-स्‍यैणि इम्‍तिहान मिं फेल हुंनी</para>
<para style="r">(उत्‍पत्ति ३:१-७)</para>
<para style="p"><verse number="1" style="v" />परमेश्‍वरक बणाई सब जानवरों मिं स्‍याप सबों है जादे चलॉक छी। वील स्‍यैणि कैं ध्‍वक दिणक मंशाल पुछौ, "के परमेश्‍वरल तुधैं कौछा कि तुम बगीचक क्‍वे लै बोटक फल झन खाया?"<verse number="2" style="v" />स्‍यैणिल स्‍याप धैं कौ, "ना, हम बगीचक बोटोंक फल खै सकनू,<verse number="3" style="v" />लेकिन एक बोटक फल यस छु जकैं हम नि खै सकन। परमेश्‍वरल हमुधैं कौ, बगीचक बीचवॉल बोटक फल तुम नि खाया, और उकैं छुङिया लै झन। किलैकि अगर तुम उकैं खाला, तब जरूड़ मरि जाला।"</para>
<para style="p"><verse number="4" style="v" />लेकिन स्‍यापल स्‍यैणि धैं कौ, "तुम कतई नि मरला।<verse number="5" style="v" />लेकिन परमेश्‍वर जाणुं कि जब तुम उ बोटक फल खाला, तब नक और भलक बारि मिं जाणिबेर तुम परमेश्‍वरक समान है जाला।"<verse number="6" style="v" />तब स्‍यैणि देखौ कि उ बोट भलौ छु, और वीक फल खॉण लैकक छु, और उकैं समझदार बणण भल लागछी। येक लिजी वील बोट बे फल टोड़िबेर खा। उ बखत वीक बैग लै वीक दगाड़ छी, और स्‍यैणिल आदुक फल उकैं दे और वील लै खा।</para>
<para style="p"><verse number="7" style="v" />तब स्‍यैणि और बैग द्विनों कैं यौ समझ ऐ गेईं कि हमुल यौ के करौ! और उनुल देखौ कि हम नॉङड़ै छूं। यौ देखिबेर उनुकैं शरम लागि गेई, और उनुल तिमुलॉक पातोंक लुकुड़ बड़ैबेर पैरीं।</para>
<para style="s">परमेश्‍वरक फैसॉल</para>
<para style="r">(उत्‍पत्ति ३:८-२४)</para>
<para style="p"><verse number="8" style="v" />फिर उ दिन ब्‍याव बखत जब स्‍यैणि-बैगल बगीच मिं परमेश्‍वरक उणक अवाज सुणी, तब उं द्विवै बुजों मिं लुक गेईं।<verse number="9" style="v" />तब परमेश्‍वरल मैंस कैं धात लगैबेर पुछौ, "ओ! आदम, तु कां छै?"<verse number="10" style="v" />तब मैंसल बुज भितेर बे कौ, "मी तेरि उणकि अवाज सुणिबेर डरि गोयूं, किलैकि मी नॉङड़ै छूं। यैक लिजी मी लुक गोयूं।"<verse number="11" style="v" />प्रभु परमेश्‍वरल मैंस धैं पुछौ, "तुकैं कसिक पत्त चलौ कि तु नॉङड़ै छै? मिकैं लागणौ कि तुमुल उ खाश बोटक फल खै है, जकैं खॉणक लिजी मील मना करि रॉखछी!"<verse number="12" style="v" />तब मैंसल कौ, "होई, मील खा, लेकिन जो स्‍यैणि तुमुल मिकैं दी रॉखी, वील फल टोड़िबेर मिकैं खवा।"<verse number="13" style="v" />तब प्रभु परमेश्‍वरल उ स्‍यैणि धैं कौ, "त्‍वील यस किलै करौ?" स्‍यैणिल कौ, "स्‍यापल मिकैं उल्‍टि मति दे, तब मील उ फल खा।"</para>
<para style="p"><verse number="14" style="v" />तब प्रभु परमेश्‍वरल स्‍याप धैं कौ, "त्‍वील यौ भौत गलत काम करौ। यैक लिजी जानवरों मिं तेरि हालत सबन है खराब होलि। तु आज बे आपण पेटल हिटलै और जीवन भर मॉट चाटलै।<verse number="15" style="v" />मी तुकैं और यौ स्‍यैणि कैं एक दुसरक दुश्‍मण बणूंल, और तुम द्विनोंक बच्‍च लै आपस मिं दुश्‍मण ह्‌वाल। उ त्‍यर ख्‍वर कैं फोड़ि द्‍यल, और तु वीक खुटक कुर्कुच कैं डांसलै।"<verse number="16" style="v" />तब प्रभु परमेश्‍वरल स्‍यैणि धैं कौ, "किलैकि त्‍वील म्‍यर कौय नि मॉन, यैक लिजी जब तु अङ-भारि ह्‌वेलि तब तुकैं भौत जादे परेशानी ह्‌वेलि। तेरि मंशा आपण बैगक लिजी ह्‌वेलि, पर उ तुमिं आपण हुकुम चलाल।"<note caller="+" style="f">यौ वाक्‍यक मतलब यस लै है सकुं-"तु आपण बैग कैं आपण बश मिं करण चाली, पर उ तुमिं आपण हुकुम चलाल।"</note></para>
<para style="p"><verse number="17" style="v" />तब प्रभु परमेश्‍वरल मैंस धैं कौ, "मील हुकुम दी रॉखछी कि तुम उ बोटक फल नि खाया। लेकिन त्‍वील आपण स्‍यैणिकि बात सुणिबेर उ बोटक फल खै ले।<verse number="18" style="v" />यैक लिजी मी तुमर गल्‍तिक कारणल धरति कैं फिटकार दिंनू। धरति त्‍यर लिजी कॉन और झाड़-पात पैद करलि। तु धरतिक नाज-पाणि कैं जिन्‍दगीभर भौत मेहनत करिबेर खालै।<verse number="19" style="v" />तु आपण खॉणक लिजी उ बखत तलक मेहनत करलै, जब तलक त्‍यर कपाव मिं पसिण नि ऐ जाओ। और अंत मिं तु दुबार मॉट मिं मिलि जालै, किलैकि तु मॉटलै बणाई गो छियै।</para>
<para style="p"><verse number="20-24" style="v" />तब प्रभु परमेश्‍वरल मैंस और वीक स्‍यैणिक लिजी जानवरों कैं मारिबेर उनर खालक लुकुड़ बणैबेर उनुकैं देईं। फिर प्रभु परमेश्‍वरल कौ, "देखो, मैंस हमर जस्‍सै है गो। उ भल और नकक बारि मिं जाणणौ और ऑब जीवनक बोट बे लै फल खै सकुं। अगर मैंस उ फल कैं खॉल, तब हमेशा ज्‍यून रौल।" यैक लिजी प्रभु परमेश्‍वरल मैंस कैं उ बगीच बे भ्‍यार भेजि दे, कि उ उ मॉट मिं खेति करो, जैल उकैं बड़ाई गोछी।</para>
<para style="p">परमेश्‍वरल मैंस और वीक स्‍यैणि कैं बगीच बे भ्‍यार निकालिबेर खाश स्‍वर्गदूतों कैं बगीचक द्वार मिं देखभाल करणक लिजी धरौ, जो हरेक बखत ऑगकि तलवार घुमूनै रुंछी।</para>
<para style="p">यौ पैल मैंसक नाम आदम छी, और वील आपण स्‍यैणिक नाम हव्‍वा (मतलब ज्‍यून) धरौ, किलैकि उ सब मैंसोंक आदिमाता है।</para>
<chapter number="4" style="c" />
<para style="s">पैल परिवार</para>
<para style="r">(उत्‍पत्ति ४:१-१६)</para>
<para style="p"><verse number="1" style="v" />वीक बाद आदमकि स्‍यैणि अङ-भारि भै और वील एक नॉनतिन कैं जनम दे और वीक नाम वील "कैन" धरौ किलैकि वील कौ, "प्रभु परमेश्‍वरकि मधतल मील एक मैंस पैद करि है।"<verse number="2" style="v" />यैक बाद हव्‍वाल दुसर नॉनतिन कैं जनम दे, और उनुल वीक नाम हाबिल धरौ। उ ठुल हबेर भेड़ बकॉरॉक ग्‍वाव बणौ, और वीक भै कैन खेति करणी जिमदार बणौ।</para>
<para style="p"><verse number="3" style="v" />एक दिन खेति काटिबेर परमेश्‍वर कैं धन्‍यवाद दिणक लिजी कैनल थ्‍वाड़ नाज परमेश्‍वर कैं भेट चढ़ा।<verse number="4" style="v" />और हाबिलेल लै आपण भेड़क उ साल मिं पैद हईं सबों है पैलिवॉल भेड़क बोक्‍की कॉटौ और वीक सबों है भल हिस्‍स परमेश्‍वर कैं चढ़ा। और प्रभु परमेश्‍वर हाबिल और वीक भेट कैं देखिबेर खुशि हौ,<verse number="5" style="v" />लेकिन कैन और वीक ल्‍याई भेट देखिबेर परमेश्‍वर खुशि नि हौय। तब कैन रीशल लाल-पिङव हौ।</para>
<para style="p"><verse number="6" style="v" />यौ देखिबेर परमेश्‍वरल कैन धैं पुछौ, "तु लाल-पिङव किलै है रेछै?<verse number="7" style="v" />अगर तु भल करलै, तब मी तुकैं देखिबेर लै खुशि रूंल। लेकिन अगर तु भल काम नि करलै, तब देख, पाप तुकैं आपण बश मिं करण चां, पर त्‍वील उकैं आपण बश मिं करण छु।"</para>
<para style="p"><verse number="8" style="v" />लेकिन कैनल आपण भैक पास जैबेर कौ, "आ हम गॉड़ोंक ऑश-पासक जॉग मिं जांनू।" तब उं वां गेईं, वां कैनल ध्‍वक दिबेर हाबिल कैं मारि दे।</para>
<para style="p"><verse number="9" style="v" />कैनक वांबे उणक बाद परमेश्‍वरल उधैं पुछौ, "त्‍यर भै हाबिल कां छु?" तब कैनल जबाब दे, "पत्त न्‍हैं। मी आपण भैक ग्‍वाव जै के छी?<verse number="10" style="v" />परमेश्‍वरल उधैं कौ, "त्‍वील यौ कै करौ? त्‍यर भैक खून जो धरति मिं बगणौ, उ मिधैं न्‍याय मांगनौ।<verse number="11" style="v" />किलैकि त्‍वील आपण भैक खून करिबेर धरति कैं अशुद्ध करौ, यैक लिजी मी तुकैं यौ जॉग बे निकालनू।<verse number="12" style="v" />अगर तु धरति मिं बीं बोलै, तब वीमिं क्‍वे लै फल नि लागो। पुर धरति मिं कैं त्‍यर ठौर-ठिकाण नि हो। और तु हमेशा इथां-उथां फेरीनै रौलै।"</para>
<para style="p"><verse number="13" style="v" />यौ सुणिबेर कैनल प्रभु परमेश्‍वर धैं कौ, "तुमेरि यौ सजा म्‍यर सहण है भ्‍यार छु।<verse number="14" style="v" />म्‍यर तरफ चा। तुमुल मिकैं यांबे निकालि है और ऑब मी तुमर नजिक नि ऐ सकन। जकैं लै मी मिलुंल उ मिकैं मारि द्‌यल, और यौ डरिल मी हमेशा इथां-उथां भॉजनै रूंल।"</para>
<para style="p"><verse number="15" style="v" />तब परमेश्‍वरल कैन धैं कौ, "मी यस नि हुण द्‍यूंल। अगर क्‍वे मैंस तुकैं मारौल तब मी उकैं सात गुण जादे सजा द्‍यूंल।" वीक बाद प्रभु परमेश्‍वरल कैन मिं एक निशाण लगा जो यौ बतूंछी कि कैन कैं क्‍वे नि मारिया।<verse number="16" style="v" />तब कैन प्रभु परमेश्‍वरक सामण बे नोद नामक जॉग मिं जानै रौ।</para>
<chapter number="6" style="c" />
<para style="ms">पाणिक गाड़-खाड़</para>
<para style="s">नूह एक जहाज बणूं</para>
<para style="r">(उत्‍पत्ति ६:९-२२)</para>
<para style="p"><verse number="9-10" style="v" />आदमक आठ पुश्‍तक बादक एक मैंस छी वीक नाम "नूह" छी। नूह एक धर्मी मैंस छी, जो परमेश्‍वर कैं आपण पुर मनल प्रेम करछी, लेकिन उ बखतॉक और सब मैंस भौत खराब छी।<verse number="11-12" style="v" />परमेश्‍वरल देखौ कि मैंस कतुक खराब छन जो हर जॉग मार-काट करणईं।</para>
<para style="p"><verse number="13" style="v" />यैक लिजी परमेश्‍वरल नूह धैं कौ, "सब मैंसोंल धरति कैं मार-काट और अत्‍याचारोंल बिगाड़ि है। यैक लिजी मी सब ज्‍यून प्राणियों कैं धरति मिं बे खतम करणिवॉल छु, लेकिन तुमुकैं मी बचूंल।<verse number="14" style="v" />यैक लिजी तु भल मजबूत लाकड़क एक पाणिक जहाज बणा। वीमिं भौत कम्र बणाये और वीक भ्‍यार-भितेर डामर लगाये।<verse number="15" style="v" />जो जहाज तुकैं बड़ूण छु, वीक नांप छु-लम्‍बाई तीन सौ हात, चौड़ाई पचास हात और उचाई तीस हात।<verse number="16" style="v" />और जब तु जहाजक छत बणालै तब वीक एक हात मेलि हुलारि छत बणाये, और जहाजक एक फेर मिं एक द्वार बणाये। यौ पुर जहाज कैं तिपुर बणाये।<verse number="17" style="v" />किलैकि मी धरति मिं भौत जादे पाणिक गाड़-खाड़ करिबेर अगाशक तेलि सबनकि जिन्‍दगी कैं खतम करि द्‍यूंल। होई, धरतिक सब किसमक प्राणि मरि जॉल!<verse number="18" style="v" />लेकिन मी तुमुकैं बचैबेर तुमर दगाड़ एक खाश वैद करुंल। यैक लिजी तु, तेरि स्‍यैणि, त्‍यार च्‍याल-ब्‍वारि सबै जहाज भितेर जाया।<verse number="19" style="v" />और धरतिक हरेक किसमॉक जानवरोंक ज्‍वाड़ लै तुकैं जहाज मिं धरण ह्‌वाल। आपण दगाड़ इनुकैं लै ज्‍यून धरिया।<verse number="20" style="v" />होई, मी तुमर दगाड़ हरेक घरेलू जानवर, जंग्‍ली जानवरोंक ज्‍वाड़ और हाव मिं उड़णी प्‍वथीलोंक ज्‍वाड़ भेजुंल जो जहाज भितेर ज्‍यून रै सको।<verse number="21" style="v" />यैक लिजी तुम आपण लिजी और यौं सब जानवरोंक लिजी खॉणक समान जॉम करिबेर जहाज मिं धरिया।"</para>
<para style="p"><verse number="22" style="v" />जस परमेश्‍वरल नूह धैं कैं रॉखछी, वील उस्‍सै करौ।</para>
<chapter number="7" style="c" />
<para style="s">गाड़-खाड़क शुरुवाद</para>
<para style="r">(उत्‍पत्ति ७)</para>
<para style="p"><verse number="1" style="v" />जब जहाज बणि गोछी, तब प्रभु परमेश्‍वरल नूह धैं कौ, "ऐल तु आपण परिवार वॉलोंकैं जॉम करिबेर जहाज मिं जा।<verse number="2" style="v" />हरेक शुद्ध जानवरोंक सात और अशुद्ध जानवरोंक एक-एक ज्‍वड़ आपण दगाड़ धरिये।<note caller="+" style="f">उ बखत शुद्ध जानवर उ जानवर छी, जो परमेश्‍वर कैं बलिदान चढ़ूणक लिजी इस्‍तमाल करी जांछी।</note><verse number="3" style="v" />और हाव मिं उड़णी प्‍वथीलों मिं बे सात ज्‍वाड़ ली जाये, और जब सब ज्‍यून प्राणिखतम है जॉल तब यौं ज्‍यून रौल।<verse number="4" style="v" />किलैकि आज बे सतूं दिनक बाद मी यौ धरति मिं भौत जादे द्‍यो बरसून। और यौद्‍यो चालीस दिन तलक लगातार लागनै रौल, जमिं म्‍यार बणाई सब ज्‍यून प्राणिखतम है जॉल।"</para>
<para style="p"><verse number="5" style="v" />नूहल यौं सब बात मानी। उ आपण परिवार लिबेर जहाज भितेर गो। और हरेक घरेलूजानवर, जंग्‍ली जानवरोंक और हाव मिं उड़णी प्‍वथीलोंक, यौं सबोंक ज्‍वाड़ नूहकदगाड़ जहाज मिं परमेश्‍वरक हुकुमक-नुसार गेईं। और वीक बाद परमेश्‍वरल जहाजकद्वार बन्‍द करि दे।</para>
<para style="p"><verse number="6" style="v" />उ बखत नूह छै सौ बरसक छी।</para>
<para style="p"><verse number="7-16" style="v" />तब यैक सतूं दिन मिं धरतिक सब छ्‍वाय फुट पड़ीं और सॉर अगाश बे खूब बाकवद्‍यो बरसण लागौ। और चालीस दिन तलक लगातार रात-दिन द्‍यो लागनै रौ।<verse number="17-20" style="v" />यैल जहाज धरतिक मेलि पाणिक मांथि मिं तैरण भैटौ। पाणि इदुक जादे बढ़ गोछीकि वीमिं धरतिक सब उंच्‍च डॉन-कॉन डुब ग्‍याछी। और पाणि पहाड़ हबेर पन्‍नर हातमेलि तलक पुजि रौछी। पुर धरति पाणि मिं डुबिबेर समुद्र जस देखीणैछी।<verse number="21-22" style="v" />यौ गाड़-खाड़ मिं धरतिक हरेक मैंस, चाड़-प्‍वथील और सब जीव-जन्‍तु खतम हईं।<verse number="23" style="v" />बस उं मैंस और जानवर बचीं जो नूहक दगाड़ जहाज मिं छी।</para>
<chapter number="8" style="c" />
<para style="s">पाणि सुखुं</para>
<para style="r">(उत्‍पत्ति ८:१-१२)</para>
<para style="p"><verse number="1-2" style="v" />तब परमेश्‍वरल नूह और जो वीक दगाड़ जहाज मिं छी उनुकैं बचूणक लिजी हाव चलैबेर द्‍यो बन्‍द करौ।<verse number="3" style="v" />और जो पाणि मिं धरति डुब रैछी उ पाणि घटण भैटौ।<verse number="4" style="v" />तब द्‍यो लागणक पांच म्‍हैणक बाद, जहाज अरारात नामक पहाड़ मिं टकरैबेर रुकि पड़ौ।<verse number="5" style="v" />और यैक बाद लै पाणि घटनै गो और ढाइ म्‍हैणक बाद पहाड़क टुक पाणिक मांथि मिं देखीण भैटीं।</para>
<para style="p"><verse number="6" style="v" />यैक चालीस दिनक बाद जहाजकि खिड़कि खोलिबेर नूहल एक काव भ्‍यार उड़ा।<verse number="7" style="v" />और जब तलक धरतिक पाणि सुक नि गोय तब तलक उ इथां-उथां उड़नै रौ।</para>
<para style="p"><verse number="8" style="v" />फिर नूहल एक कबुतर कैं यौ जाणणक लिजी उड़ा कि धरतिक पाणि सुकछै या नि सुक।<verse number="9" style="v" />कबुतर कै कैं लै बैठणकि जॉग नि मिली किलैकि धरति मिं पाणि-पाणि छी। यैक लिजी कबुतर लौटिबेर नूहक पास वापिस आ।</para>
<para style="p"><verse number="10" style="v" />यैक सात दिनक बाद नूहल कबुतर कैं दुबार उड़ा।<verse number="11" style="v" />कबुतर ब्‍याव बखत नूहक पास आ और अहा, वीक खाप मिं एक तॉज जैतूनक पात छी, जो यौ बातक सबूत छी कि धरति सुक सग गे।<verse number="12" style="v" />यैक सात दिनक बाद नूहल कबुतर कैं फिर उड़ा, और यौ बार कबुतर दुबार वापिस नि आय।</para>
<para style="s">नूह राठ जहाज बे उंनी</para>
<para style="r">(उत्‍पत्ति ८:१३-१९)</para>
<para style="p"><verse number="13-16" style="v" />द्‍यो लागणक एक साल दस दिनक बाद परमेश्‍वरल नूह धैं कौ, "ऑब तु, तेरि स्‍यैणि और त्‍यार च्‍याल-ब्‍वारि जहाज बे भ्‍यार आओ,<verse number="17" style="v" />और सब जानवरों कैं लै जो तुमर दगाड़ छन, भ्‍यार ल्‍याओ। और यौं जानवर आपण वंश कैं भौत बढ़ाल और धरति कैं फिर भर द्‌याल।"</para>
<para style="p"><verse number="18" style="v" />तब नूह आपण स्‍यैणि और च्‍याल ब्‍वारियोंक दगाड़ जहाज बे भ्‍यार आ।<verse number="19" style="v" />और सब जानवरोंक ज्‍वाड़ लै जहाज बे भ्‍यार आईं।</para>
<para style="s">परमेश्‍वर नूहक दगाड़ वैद करणईं</para>
<para style="r">(उत्‍पत्ति ८:२०,९:१-१९)</para>
<para style="p"><verse number="20" style="v" />तब नूहल एक वेदी बणैबेर परमेश्‍वर कैं धन्‍यवाद दिणक लिजी उ वेदी मिं हरेक शुद्ध जानवरों मिं बे एक-एक जानवर जलैबेर प्रभु परमेश्‍वर कैं बली चढ़ै।<verse number="21" style="v" />तब परमेश्‍वर भेट चढ़ाई जानवरोंक खुशबु सुङिबेर खुशि हईं। और उनुल आपण मन-मनै कौ, "मी मैंसोंक कारणल धरति कैं दुबार कभै फिटकार नि द्‍यूंल। मैंस नॉनछिना बे गलत बातों कैं सोचण भै जां, फिर लै मी आज बे दुबार कभै लै धरति कैं बरबाद नि करुंल।<verse number="22" style="v" />और जब तलक यौ धरति रौलि उ दिन तलक खेति ब्‍वैणक और कॉटणक बखत इसिकै उनै रौल और धरति मिं हृयून-चौमास, दिन-रात लै हुनै रौल।"</para>
<chapter number="9" style="c" />
<para style="p"><verse number="1" style="v" />परमेश्‍वरल नूह और वीक च्‍यालों कैं आशीश दिबेर कौ, "तुम भौतै नॉनतिनों कैं पैद करिबेर धरति मिं भर दियो।<verse number="2" style="v" />और धरतिक नॉन-ठुल सब जानवर, अगाशॉक प्‍वथील, और समुद्रक मॉछ, यौ सब तुमुकैं देखि डरॉल और इनुमिं तुमर अधिकार ह्‌वल, किलैकि इनुकैं मी तुमर हात मिं सौंप द्‍यूंल।</para>
<para style="p"><verse number="3" style="v" />और जस मील पैली तुमुकैं सॉर फल दिणी बोट ब्‍युवॉल अन्‍न और साग-पात दी रॉखछी जो तुमर खॉणक लिजी छी, उस ऑब हरेक जानवर लै तुमर खॉणक लिजी ह्‌वल।</para>
<para style="p"><verse number="4" style="v" />लेकिन मी तुमुकैं यौ हुकुम दिणयूं कि क्‍वे जानवरक शिकार वीक खूनक दगाड़ झन खाया।<verse number="5-6" style="v" />अगर क्‍वे मैंस दुसर मैंस कैं मारल तब उकैं जरूड़ मारी जॉल, और अगर क्‍वे जानवर मैंस कैं मारल, तब उ लै मैंसक जरियल मारी जॉल। किलैकि परमेश्‍वरल मैंस कैं एक खाश प्रकारक बणै रॉखौ जमिं परमेश्‍वरक जॉस गुण छिन, यैक लिजी तुम कै कै खून झन करिया।"</para>
<para style="p"><verse number="8" style="v" />वीक बाद परमेश्‍वरल नूह और वीक च्‍यालों धैं कौ,<verse number="9-11" style="v" />"ऑब मी तु और त्‍यर वंशक दगाड़ वैद करणयूं कि जस ऐल पाणिक गाड़-खाड़ल धरतिक हरेक ज्‍यून प्राणि खतम हईं, उस दुबार कभै लै नि ह्‌वल। मी यौ वैद त्‍यर और जहाज बे भ्‍यार उणी हरेक प्‍वथील और जानवरोंक दगाड़ करणयूं।"</para>
<para style="p"><verse number="12" style="v" />और वीक बाद परमेश्‍वरल दुबार कौ, "मी तुमर और सब ज्‍यून प्राणियोंक दगाड़ हमेशाक लिजी वैद करनू।<verse number="13" style="v" />मी बादोव मिं आपण धनुष धरुंल, जो म्‍यर करी वैदक निशाण छु।<verse number="14" style="v" />जब बादोव लागॉल और उनर बीच मिं म्‍यर धनुष दिखाई द्‌यल,<verse number="15-17" style="v" />तब उकैं देखिबेर मी आपण यौ वैद कैं याद करुंल, जैल ऑब कभै धरतिक प्राणि खतम नि ह्‌वाल।"</para>
<para style="p"><verse number="18" style="v" />नूहॉक च्‍याल जो वीक दगाड़ जहाज बे भ्‍यार आईं, उनर नाम शेम, हाम और येपेत छी,<verse number="19" style="v" />यौं तीन नूहक च्‍याल छी। और दुनियॉक सब मैंस यौं तीनों बटी पैद हईं।</para>
<chapter number="11" style="c" />
<para style="s">बोलि-भाषा मिं गड़बड़</para>
<para style="r">(उत्‍पत्ति ११:१-९)</para>
<para style="p"><verse number="1" style="v" />नूहक बखत मिं परमेश्‍वरल पाणिल धरति कैं बरबाद करौ। वीक बाद जब पुर दुनी मिंमैंस फिर भौत बढ़ ग्‍याछी, तब उनरि एक बोलि भाषा छी। मैंस यक्‍कै भाषा मिंबुलांछी।<verse number="2" style="v" />जब मैंस पूरब दिशा बे बॉट लागिबेर शिनार देश मिं एक मैदान जॉग मिं रुणक लिजीरुकीं,<verse number="3" style="v" />तब उनुल आपस मिं कौ, "आओ, हम ईंट बणैबेर उनुकैं ऑग मिं पकूंनू, जैल उंमजबूत है जॉल।</para>
<para style="p"><verse number="4" style="v" />हम आपण लिजी एक नगर बणूंनू और वीक बीच मिं एक भौत उंच्‍चि मिनार लै जोकि अगाश तलक पुजलि, और तब हम सब प्रसिद्ध है जूंल। और हम धरति मिंइथां-उथां, अलग-अलग नि जूंल, लेकिन यैं एक दगाड़ रूंल।"</para>
<para style="p"><verse number="5" style="v" />तब प्रभु परमेश्‍वर उ नगर और मिनार कैं देखणक लिजी स्‍वर्ग बे धरति मिं आये औरउनुल मैंसों कैं यौ सब बणूण देखौ।<verse number="6" style="v" />उनुल कौ, "यौं सबै मैंस एक भाषा बुलांनी और एक दगाड़ रुंनी। अगर उं इदुक करिसकनी, तब वीक बाद यौं के नि करॉल? और उं भौत जल्‍दी यौ सब करण भै जॉलजो उं करण चांनी।</para>
<para style="p">यैक लिजी आओ, हम इनरि भाषा मिं गड़बड़ी करि दिंनू, जैल यौं एक दुसरक भाषाकैं नि समझि सको।"</para>
<para style="p"><verse number="8" style="v" />फिर परमेश्‍वरल उं मैंसोंक भाषा मिं भैम डॉलौ और तब मैंसोंल नगर कैं बणूणक कामअद्‌पुर छोड़ि दे।<verse number="9" style="v" />उ दिन बे उ जॉगक नाम "बाबुल" पड़ौ, यैक मतलब छु "भैम"। किलैकि यां बटीउनरि भाषा मिं परमेश्‍वरक जरियल भैम पैद हौ, जैल उं मैंस अलग-अलग देशों मिंजानै रईं।</para>
<chapter number="12" style="c" />
<para style="ms">इब्राहीमक कॉथ</para>
<para style="s">अब्राम बुलाई जां<note caller="+" style="f">इब्राहीमक पैली नाम अब्राम छु</note></para>
<para style="r">(उत्‍पत्ति १२:१-७)</para>
<para style="p"><verse number="1" style="v" />ऑब यैक भौत सालोंक बाद एक मैंस छी, वीक नाम अब्राम छी। परमेश्‍वरल उधैं कौ, "तु आपण बिरादरी और यौ देश कैं छोड़िबेर उ देशक तरफ जा, जो मी तुकैं दिखूंल।<verse number="2" style="v" />मी त्‍यर नाम कैं भौत उंच्‍च बणूंल और त्‍यर जरियल सब मैंसों कैं आशीश मिलेलि।<verse number="3" style="v" />जो मैंस तुकैं आशीश द्‌याल मी उनुकैं आशीश द्‍यूंल, और जो तुकैं फिटकार द्‌याल, उनुकैं मी फिटकार द्‍यूंल। और यैक अलावा धरतिक हरेक परिवार त्‍यर जरियल आशीश पाल।"</para>
<para style="p"><verse number="4" style="v" />जब प्रभु परमेश्‍वरक हुकुमल अब्राम हारान देश बे जाणौछी, उ बखत उ पचहत्‍तर सालक छी।<verse number="5" style="v" />उ आपणि स्‍यैणि सारै, भतिज लूत, दास, जानवरों और आपण सब समान कैं लिबेर जानै-जानै कनान देश मिं पुजौ।</para>
<para style="p"><verse number="6" style="v" />हिटन-हिटनै उं शकेम नामक जॉग मिं पुजीं। उ बखत उ देश मिं कनानी जातिक मैंस रुंछी।<verse number="7" style="v" />तब प्रभु परमेश्‍वरल अब्रामक पास परगट हबेर कौ, "मी यौ देश त्‍यर वंश कैं द्‍यूंल।" तब अब्रामल परमेश्‍वरक लिजी एक वेदी बणैबेर वीक अराधना करी।</para>
<chapter number="13" style="c" />
<para style="s">अब्राम और लूतक अलग हुण</para>
<para style="r">(उत्‍पत्ति १३:२, ५-१८)</para>
<para style="p"><verse number="2" style="v" />अब्राम भौत अमीर मैंस छी। वीक पास भौत सुन-चांदि और जानवर छी।<verse number="5" style="v" />अब्रामक भतिज लूत जो वीक दगाड़ छी, वीक पास लै भौत जानवर छी।<verse number="6" style="v" />उं द्विनोंक इतुक जादेक जानवर छी कि उनार जानवरोंक एक दगाड़ चरणक लिजी घा पुर नि पड़छी।<verse number="7" style="v" />यौ कारणल उं द्विनोंक ग्‍वावोंक बीच मिं झगड़ हुंछी।<verse number="8" style="v" />तब अब्रामल लूत धैं कौ, "आपस मिं हमर झगड़ नि हुण चैन, किलैकि हम यक्‍कै छूं।<verse number="9" style="v" />तब लै हमुकैं अलग-अलग तरफ जाण चैं। तुकैं जो जॉग ठिक लागुं, तु उ तरफ जा, और मी वीक दुसर तरफ न्‍हैं जूंल।"</para>
<para style="p"><verse number="10" style="v" />सब तरफ चाणक बाद लूतल यरदनक घाटिक तवों जॉग पसंद करी, किलैकि उ प्रभु परमेश्‍वरक बगीचक चारि उपजाउ छी।<verse number="11" style="v" />यौ कारणल उ अलग हबेर वां रुण लागौ।<verse number="12" style="v" />यांक नजिकक नगर सदोमॉक मैंस भौत खराब छी, उं हमेशा प्रभु परमेश्‍वरक खिलाफ पाप करछी।</para>
<para style="p"><verse number="14" style="v" />तब लूतक जाणक बाद प्रभु परमेश्‍वरल अब्राम धैं कौ, "पूरब, पश्‍चिम, उत्तर और दक्षिण आपण चारों तरफ चा।<verse number="15" style="v" />यौ सारि जॉग जकैं तु देखणैछै मी तुकैं और त्‍यार वंशजों कैं दिंनू। यौ हमेशाक लिजी तुमर छु।<verse number="16" style="v" />मी त्‍यार वंशजों कैं धरतिक धूलक समान अनगिनत बणूंल। अगर क्‍वे मैंस धरतिक धूलक गिनती करि सको, तब उ त्‍यर वंशजों कैं लै गिण सकल।<verse number="17" style="v" />ऐल उठ, और इथां-उथां सॉर जॉग मिं हिटबेर उकैं देखि ले, किलैकि मी यौ तुकैं दिंनू।"</para>
<para style="p"><verse number="18" style="v" />तब अब्रामल आपण तम्‍बू वांबे हटाईं और उ हेब्रोन नगरक नजिक रुण लागौ। और वां अब्रामल प्रभु परमेश्‍वरक अराधना करणक लिजी फिर एक वेदी बणै।</para>
<chapter number="15" style="c" />
<para style="s">परमेश्‍वर अब्रामक दगाड़ वैद करनी</para>
<para style="r">(उत्‍पत्ति १५:१-७, १३-१५)</para>
<para style="p"><verse number="1" style="v" />परमेश्‍वरल फिर अब्रामक सामण परगट हबेर कौ, "अब्राम, तु डरिये झन, मी तेरिहिफाजत करिबेर तेरि भलाइ जरूड़ करुंल।"<verse number="2-3" style="v" />पर अब्रामल कौ, "हे प्रभु परमेश्‍वर, यस क्‍वे लै भलाइ न्‍हैं, जो तुम म्‍यर लिजी करलाऔर वील मी खुशि है जूंल, किलैकि म्‍यर एक लै च्‍यल न्‍हैं। और यौ कारणल म्‍यरनौकर एलीएजर म्‍यर वारिस ह्‌वल, किलैकि त्‍वील मिकैं च्‍यल नि दी रॉख।"<verse number="4" style="v" />लेकिन प्रभु परमेश्‍वरल अब्राम धैं कौ, "यस न्‍हैं! त्‍यर च्‍यल जरूड़ ह्‌वल और वी त्‍यरवारिस बणौल।"</para>
<para style="p"><verse number="5" style="v" />वीक बाद परमेश्‍वरल अब्राम कैं भ्‍यार ली जैबेर कौ, "के तु यौं अगाशक तॉरों कैं गिणसकछै? नि गिण सकनै। अघिल कै त्‍यर परिवार लै यस्‍सै ह्‌वल।"<verse number="6" style="v" />अब्रामल परमेश्‍वरक वैद मिं भरौस करौ, और यौ भरौसक कारणल उ परमेश्‍वरक नजरमिं एक धर्मी मैंस ठैरौ।</para>
<para style="p"><verse number="7" style="v" />परमेश्‍वरल अब्राम धैं कौ, "मी प्रभु परमेश्‍वर छूं। मील तुकैं त्‍यर देश बे भ्‍यारनिकालौ, और ऐल मी यौ देश तुकैं दिंनू।<verse number="13" style="v" />लेकिन यौ पुर हुण है पैली, त्‍यार वंशक मैंस एक पराइ देश मिं जॉल और उनरगुलाम ह्‌वाल। और वांक रॉज उनुकैं चार सौ साल तलक गुलाम बणैबेर उनर दगाड़भौत खराब बरताव करनै रौल।<verse number="14" style="v" />लेकिन मी उं मैंसों कैं सजा द्‍यूंल, और जब त्‍यार वंशॉक मैंस वापिस फिर यौ देश मिंआल, उं भौत धन-दौलत लिबेर आल।<verse number="15" style="v" />लेकिन तु भौत बखत तलक शांतिल ज्‍यून रौलै और आपण पुरि बाल खैबेर मरलै।"</para>
<chapter number="16" style="c" />
<para style="s">इश्‍माएलक जनम</para>
<para style="r">(उत्‍पत्ति १६)</para>
<para style="p"><verse number="1" style="v" />सारै जो अब्रामकि स्‍यैणि छी, वीक क्‍वे नॉनतिन नि छी। वीक पास एक मिस्री दासीछी जैक नाम हाजिरा छी।<verse number="2" style="v" />सारैल आपण बैग धैं कौ, "देखो, प्रभु परमेश्‍वरल मिकैं नॉनतिन नि दी रॉख। यैकलिजी तुम मेरि दासी बे नॉनतिन पैद करो। और मी उ नॉनतिन कैं आपण नॉनतिनसमझि ल्‍यूंल।" तब अब्रामल आपण स्‍यैणिक कौय मानौ।</para>
<para style="p"><verse number="3" style="v" />यौ तब हौ जब अब्राम दस साल बे कनान देश मिं रुणौछी।<verse number="4" style="v" />जब अब्राम बे हाजिरा अङ-भारि भै, तब उकैं यौ बातक भौतै घमण्‍ड हौ, और ऑब उआपण मालकिन कैं ह्‌याव समझण भै गेछी।<verse number="5" style="v" />तब सारैल आपण बैग धैं कौ, "मेरि दासी मिकैं ह्‌याव समझणै और यैक लिजी मीतुमुकैं कसूरदार माननू, किलैकि मीलै उ तुमुकैं देछी। उ अङ-भारि है और ऑब उसमझण लागी कि उ मि हबेर भलि छु। मी चांनू कि परमेश्‍वर यौ बातक ठिक-ठिकफैसॉल करो।"<verse number="6" style="v" />तब अब्रामल सारै धैं कौ, "तु हाजिराकि मालकिन छै, और उ तेरि दासी छु। ऑब जसतु चांछै, उस कर।" तब सारैल हाजिरा कैं रोज-रोज इदुक जादे परेशान करौ किहाजिरा भाजि गेई।</para>
<para style="p"><verse number="7" style="v" />जब हाजिरा शूर जाणी बॉटक रेगिस्‍तानक फेर मिं पाणिक कुंवक सामणी भै रैछी,<verse number="8" style="v" />तब परमेश्‍वरक स्वर्गदूतल उकैं देखिबेर कौ, "ओ हाजिरा, सारैकि दासी, तु यां किलै ऐरै छै, और कां जाणैछै?" हाजिराल उधैं कौ, "मी आपण मालकिन सारै बे भॉजणयूं।"<verse number="9" style="v" />स्वर्गदूतल उधैं कौ, "तु आपण मालकिनक घर वापिस जा और वीक कौयू मान।<verse number="10" style="v" />त्‍यर वंश इदुक जादेक है जॉल कि उनेरि गिनती नि करी जै सको।<verse number="11" style="v" />और त्‍यर जो नॉनतिन ऐल पैद ह्‌वल, तु वीक नाम इश्‍माएल धरिये, किलैकि प्रभुपरमेश्‍वरल त्‍यर दु:ख सुण रॉखौ।<note caller="+" style="f">इश्‍माएलक अर्थ छु-परमेश्‍वर सुणुं।</note><verse number="12" style="v" />उ एक जंग्‍ली गधाक चारि ह्‌वल, जो कै कै लै बश मिं नि रुन। उ सबोंक और सबवीक खिलाफ ह्‌वाल।"</para>
<para style="p"><verse number="13" style="v" />उधैं बात करणक बाद हाजिरा समझी कि अरे, यौ तो परमेश्‍वर छी! तब वीलअजकिबेर कौ, "मील परमेश्‍वर कैं देखौ जो मेरि देख-रेख करनी।" और तब वीलपरमेश्‍वरक नाम "ऐल-रौय" धरौ, जैक मतलब छु, "परमेश्‍वर मेरि देख-रेख करनी।"</para>
<para style="p"><verse number="15" style="v" />वीक बाद हाजिराल अब्रामक घर वापिस जैबेर वीक च्‍यल कैं जनम दे। और तबअब्रामल उ च्‍यलक नाम इश्‍माएल धरौ।<verse number="16" style="v" />उ बखत अब्राम छियासी सालक छी।</para>
<chapter number="17" style="c" />
<para style="s">अब्राम बे इब्राहीम</para>
<para style="r">(उत्‍पत्ति १७:१-६)</para>
<para style="p"><verse number="1" style="v" />वीक बाद जब अब्राम निन्‍यानबे सालक हौ, तब प्रभु परमेश्‍वरल वीक दगाड़ फिर बातकरिबेर कौ, "मी परमेश्‍वर छूं, जो सबों है सामर्थी छूं। म्‍यर कौय मानिबेर तुम भलबॉट मिं हिटो।<verse number="2" style="v" />मी आपण और त्‍यर बीच करी वैद कैं पुर करुंल, और त्‍यर वंश भौत जादे ह्‌वल।"<verse number="3" style="v" />यौ सुणिबेर अब्रामल आपण मूख धरतिक तरफ चौड़ करौ।<verse number="4" style="v" />फिर परमेश्‍वरल कौ, "देख, मी त्‍यर दगाड़ यौ वैद करनू कि मी तुकैं भौतै देशोंक कुलपिता बणूंल।<verse number="5" style="v" />और मी त्‍यर नाम कैं बदउंनू। आज बे त्‍यर नाम "अब्राम" नै, पर "इब्राहीम" ह्‌वल।किलैकि मील तुकैं भौत देशोंक कुल पिता बणै है। यैक लिजी मील तुकैं यौ नाम दे।<verse number="6" style="v" />त्‍यर वंश इतुक जादे ह्‌वल कि उं भौत देश बणल। और उनुमिं बे अलग-अलग रॉज लैपैद ह्‌वाल!"</para>
<para style="s">वैदक निशाण</para>
<para style="r">(उत्‍पत्ति १७:७-२७)</para>
<para style="p"><verse number="7" style="v" />परमेश्‍वरल इब्राहीम धैं फिर कौ, "मी आपण और त्‍यर दगाड़ एक वैद करनू जो तुऔर तेरि बाद ऊणिवालि सबै पिढ़ियोंक दगाड़ हमेशा तलक रौल, कि मी त्‍यर औरउनर परमेश्‍वर रूंल।<verse number="8" style="v" />ऐल तु यां एक परदेशीक चारि घुमणौछै, पर मी यौ देश तु और त्‍यर वंशजों कैंहमेशाक लिजी द्‍यूंल।<verse number="9" style="v" />तु और त्‍यर वंश म्‍यर यौ वैदक पालन हमेशा करिया।<verse number="10" style="v" />यौ दिखूणक लिजी, तुम सब बैग मैंसोंल आपण-आपण खतना करवूण छु।<verse number="11" style="v" />हरेक बैग मैंस और नॉनतिनोंल आपण गुप्‍तांगक खाल कैं यैक लिजी कॉटण छु, किजो वैद परमेश्‍वरल म्‍यर दगाड़ करि रॉखौ, मी उकैं माननू।</para>
<para style="p"><verse number="12" style="v" />आज बे जब तुमर या तुमार दासोंक परिवार मिं क्‍वे लै च्‍यल पैद ह्‌वल, तब आठदिनक बाद तुम वीक खतना करिया।<verse number="13" style="v" />और इसिक तुम आपण घर मिं पैद हईं और मोल खरीदीं सब नौकरोंक लै जरूड़खतना करिया। तुमर आङ मिं यौ खतना हमेशा तलक म्‍यर वैदक निशाण रौल।<verse number="14" style="v" />और जो मैंस आपण खतना नि करवॉल, उकैं तुमर बिरादरी बे अलग करी जॉल,किलैकि वील म्‍यर वैद कैं टोड़ौ।"</para>
<para style="p"><verse number="15" style="v" />परमेश्‍वरल इब्राहीम धैं फिर कौ, "मी सारै कैं जो तेरि स्‍यैणि छु, उकैं लै दुसर नईनाम द्‍यूंल। वीक नाम सारा ह्‌वल।<verse number="16" style="v" />और मी उकैं च्‍यलक रूप मिं आशीश द्‍यूंल और तु वीक बौज्‍यू ह्‌वलै। और सारा भौतनई देशोंक कुल इज ह्‌वेलि, और उ बे भौत देशोंक रॉज पैद ह्‌वाल।"</para>
<para style="p"><verse number="17" style="v" />इब्राहीमल परमेश्‍वरक सामण आपण ख्‍वर चौड़ करिबेर धरति तलक लगा। औरआपण मन मिं हसबेर कूण लागौ, "मी आपण लिजी च्‍यल पैद नि करि सकन,किलैकि मी सौ सालक बुड़ छु। और सारा लै नॉनतिनों कैं पैद नि करि सकनीकिलैकि उ नब्‍बे सालैकि बुड़ि है गे।"<verse number="18" style="v" />यैक लिजी इब्राहीमल परमेश्‍वर धैं कौ, "प्रभु, इश्‍माएल मिं तुमेरि किरपा हमेशा रवो।"<verse number="19" style="v" />लेकिन परमेश्‍वरल कौ, "सारा त्‍यर च्‍यल कैं जरूड़ जनम देलि और तु वीक नामइसहाक धरिये। और मील जो वैद त्‍यर दगाड़ करौ, वीक दगाड़ लै करुंल, और उ वीकवंशजोंक दगाड़ लै हमेशा तलक रौल।<verse number="20" style="v" />लेकिन त्‍वील मिधैं इश्‍माएलक बारि मिं पुछौ, मील तेरि बात सुणी। मी उकैं लैआशीश द्‍यूंल। वीक भौत नॉनतिन ह्‌वाल और उ बार राजकुमारोंक कुल पिता ह्‌वल।मी उ बे एक ठुल जाति बणूंल।<verse number="21" style="v" />लेकिन मी आपण वैद इसहाकक दगाड़ करुंल, जकैं सारा अघिल साल मिं जनमदेलि।"<verse number="22" style="v" />और इब्राहीम धैं बात करणक बाद परमेश्‍वर जानै रौ।</para>
<para style="p"><verse number="23" style="v" />किलैकि परमेश्‍वरल उधैं कै रॉखछी कि तु आपण खानदानोंक सब बैग और च्‍यालोंकखतना कराये, यैक लिजी इब्राहीमल इश्‍माएल और आपण घर मिं पैद हई और मोललेई सब दासों कैं एक दगाड़ बुला और आपण दगाड़ उनर लै लिंगक खाल काटिबेरखतना करौ।<verse number="24" style="v" />जब इब्राहीमक खतना हौ तब उ निन्‍यानबे सालक छी।<verse number="25" style="v" />और वीक च्‍यल इश्‍माएल तेर सालक छी।</para>
<chapter number="18" style="c" />
<para style="s">परमेश्‍वर इब्राहीमक घर आईं</para>
<para style="r">(उत्‍पत्ति १८:१-१५)</para>
<para style="p"><verse number="1" style="v" />थ्‍वाड़ बखत बाद परमेश्‍वर फिर इब्राहीमक पास परगट हईं। यौ तब हौ जब इब्राहीममम्रे मिं ठुल बांजक बोटोंक पास रुंछी। उ दोफरिक बखत मिं आपण टैन्‍टक भ्‍यार बेबैठि रौछी,<verse number="2" style="v" />तब वील तीन मैंसों कैं उण देखौ। वील उनर सामण जैबेर कौ, "ओहो महारॉज, तुमहिटिबेर म्‍यर गरीब खॉण मिं थ्‍वाड़ ऐराम करि लियो।<verse number="4" style="v" />मी तुमर हात-खुट ध्‍वेणक लिजी पाणि ल्‍युंनू,<verse number="5" style="v" />थ्‍वाड़ खॉणक इंतजाम करनू और तुमुल जां लै जाण छु खॉण खॉणक बाद जाया,तब तलक तुम यां स्‍योव मिं ऐराम करो।" उनुल कौ, "ठिक छु।</para>
<para style="p"><verse number="6" style="v" />इब्राहीम जल्‍दी आपण टैन्‍ट भितेर गो, और सारा धैं कौ, "झटपट तीन पैंसेरि पिसूंवाकर्‌वाट पका।"<verse number="7" style="v" />और इब्राहीमल जल्‍दी-जल्‍दी जैबेर आपण जानवरों मिं बे एक भलौ जानवर लिबेरआपण नौकर कैं दिबेर कौ, "यकैं झट्‍ट काटिबेर पकाओ।"</para>
<para style="p"><verse number="8" style="v" />जब खॉण पाकौ तब इब्राहीमल उ तीनों कैं शिकार, र्‌वाट, दैं, और दूध दे।<verse number="9" style="v" />और खॉण खान-खानै उनुल इब्राहीम धैं पुछौ, "तेरि स्‍यैणि सारा कां छु?" वील कौ,"टैन्‍ट भितेर छु।"<verse number="10" style="v" />वीक बाद उनुमिं बे एकल कौ, "आज बे ठिक एक सालक बाद मी फिर यां ऊंल औरउ बखत तलक साराक एक च्‍यल है रौल।"<verse number="11" style="v" />इब्राहीम और सारा द्विवै बुड़ है ग्‍याछी और ऑब सारा आपण नॉनतिन पैद नि करिसकछी।<verse number="12" style="v" />सारा यौ बात सुणिबेर हसि और उ मन-मनै कूण लागी, "मी और म्‍यर घरवाव द्विवैबुड़ छूं और नॉनतिन कैं जनम दिणैक ताकत लै म्‍यर पास न्‍हैं। के फिर लै यसह्‌वला?"</para>
<para style="p"><verse number="13" style="v" />तब उ मैंसल जो सांचि मिं परमेश्‍वर छी कौ, "साराल हसिबेर किलै कौ, "मी बुड़ि छूंऔर नॉनतिन कैं जनम नि दी सकन!<verse number="14" style="v" />किलै प्रभु परमेश्‍वरक लिजी के मुश्‍किल छा? न्‍हैं, मी जांनू और फिर दुबार अघिलसाल तुमर पास ऊंल। उ बखत तलक तेरि स्‍यैणि च्‍यल कैं जनम दी रॉखेलि।"<verse number="15" style="v" />पर साराल डरक मारी कौ, "मी नि हस।" लेकिन प्रभु परमेश्‍वरल कौ, "ना, तु हसि तोछै।"</para>
<para style="s">परमेश्‍वरक दगाड़ इब्राहीमक सौद</para>
<para style="r">(उत्‍पत्ति १८:१६-३३)</para>
<para style="p"><verse number="16" style="v" />खॉण खॉणक बाद उं उठिबेर सदोम नगरक तरफ गेईं। और इब्राहीम उनुकैं थ्‍वाड़ दूरतलक पुजूणक लिजी गो।<verse number="17" style="v" />जब उं एक उंच्‍च जॉग मिं पुजीं, जांबे उं सदोम नगर कैं देखि सकछी, तब प्रभुपरमेश्‍वरल आपण मन मिं सोचौ, "के मी इब्राहीम कैं उ बात बतै दिंनू जो ऑब मीकरुंल?<verse number="18" style="v" />इब्राहीम एक ठुल और मजबूत देशक कुल पिता बणि जॉल। और यैक जरियल सॉरधरतिक मैंसों कैं आशीश मिलेलि।<verse number="19" style="v" />मील यैक लिजी उकैं अलग करौ, कि उ आपण नॉनतिनों कैं सच्‍चाई और इमानदारिलजिन्‍दगी बितूणक लिजी बतै सको, जस मील उकैं बतै रॉखछी। तब मी आपण करीवैद कैं उनर दगाड़ पुर करुंल।"</para>
<para style="p"><verse number="20" style="v" />यैक लिजी प्रभु परमेश्‍वरल इब्राहीम धैं कौ, "मील यौ बात भौत बार सुण है कि सदोमऔर गमोरा नगरक मैंस भौत खराब छन।<verse number="21" style="v" />यौ बातक बारि मिं पत्त करणक लिजी मी आपण दूतों कैं वां भेजनू। वीक बाद देखुंलकि उनुकैं नांश करण छु या नि करण।"</para>
<para style="p"><verse number="22" style="v" />तब दुसॉर द्वी मैंस, जो परमेश्‍वरक दूत छी, सदोम नगरक तरफ जानै रईं। लेकिनप्रभु परमेश्‍वर इब्राहीमक दगाड़ वां ठॉड़ रईं।</para>
<para style="p"><verse number="23" style="v" />तब इब्राहीमल परमेश्‍वर धैं कौ, "हे प्रभु, के तुम उ पुर नगरक मैंसों कैं नांश करणकलिजी सोचणाछा?<verse number="24" style="v" />अगर उ नगर मिं पचास धर्मी मैंस ह्‌वला, के तुम तब लै उ नगर कैं नांश करिद्‌यला? के तुम उ पचास धर्मी मैंसोंक लिजी उ नगर कैं नि बचाला?<verse number="25" style="v" />यौ पक्‍कि बात छु, कि तुम उ नगर कैं जरूड़ बचाला। अगर यस नि ह्‌वल, तबअधर्मी और धर्मी सबों कैं एक जसि सजा मिलेलि। पर तुम पुर धरतिक न्‍याय करणीछा, के तुम सही न्‍याय नि करला?"<verse number="26" style="v" />तब प्रभु परमेश्‍वरल कौ, "अगर मिकैं सदोम नगर मिं पचास धर्मी मैंस लै मिलला,तब मी उ नगर कैं नांश नि करुंल।"</para>
<para style="p"><verse number="27" style="v" />तब इब्राहीमल कौ, "हे प्रभु, तुमर सामण मी केवल धूल और छारूण छूं। फिर लै तुममिकैं बात कूणक मौक दियो।<verse number="28" style="v" />अगर वां पैंतालिस धर्मी मैंस ह्‌वला, तब के ह्‌वल? के तुम पांच कम मैंसोंक कारणलपुर नगर कैं नांश करि द्‌यला?" तब प्रभु परमेश्‍वरल कौ, "अगर मिकैं वां पैंतालिसधर्मी मैंस मिलला, मी उ नगर कैं नांश नि करुंल।"</para>
<para style="p"><verse number="29" style="v" />लेकिन इब्राहीमल फिर प्रभु परमेश्‍वर धैं कौ, "अगर तुमुकैं वां चालीस धर्मी मैंसमिलॉल, तब तुम के करला?" प्रभु परमेश्‍वरल कौ, "अगर मिकैं वां चालीस धर्मी मैंसलै मिलॉल तब मी उ नगर कैं नांश नि करुंल।"</para>
<para style="p"><verse number="30" style="v" />तब इब्राहीमल कौ, "हे प्रभु परमेश्‍वर, मिकैं माफ करिया कि मी फिर पुछनू कि अगरवां केवल तीस धर्मी मैंस ह्‌वाल, तब तुम के करला?" तब उनुल कौ, "अगर मिकैंतीस धर्मी मैंस मिलॉल तब मी उ नगर कैं नांश नि करुंल।"</para>
<para style="p"><verse number="31" style="v" />तब इब्राहीमल कौ, "हे प्रभु परमेश्‍वर, मी तुमुकैं तकलीफ दिबेर आइ पुछनू, कि अगरवां बीस धर्मी मैंस ह्‌वाल तो?" प्रभु परमेश्‍वरल जबाब दे, "तब मी उ नगर कैं नांशनि करुंल।"<verse number="32" style="v" />फिर इब्राहीमल कौ, "हे प्रभु, तुम मी देखि नराज नि हया, मी फिर पुछनू कि अगरवां दस धर्मी मैंस ह्‌वाल तब तुम के करला?" उनुल कौ, "तब लै मी उकैं नांश निकरुंल।"</para>
<para style="p"><verse number="33" style="v" />वीक बाद प्रभु परमेश्‍वरल इब्राहीम धैं बात करण बन्‍द करि दे और वांबे जानै रईं।और इब्राहीम लौटिबेर आपण घर आ।</para>
<chapter number="19" style="c" />
<para style="s">सदोम-गमोरा पुर उजड़नी</para>
<para style="r">(उत्‍पत्ति १९:१-२९)</para>
<para style="p"><verse number="1" style="v" />तब ब्‍याव बखत परमेश्‍वरॉक द्वी दूत मैंसक रूप मिं सदोम नगर मिं आईं। जब उं सदोमक द्वार लै पुजीं, तब वां इब्राहीमक भतिज लूत उती सामण बैठि रौछी। और वील उनुकैं देखिबेर पैलाग करौ।<verse number="2" style="v" />और वील उनुधैं कौ, "ओहो महारॉज, किरपा करिबेर म्‍यर घर हिटो। वां तुम आपण हात-खुट ध्‍वेबेर ऐराम करला। और रात काटिबेर रात्ति आपण बॉट हुं जाया।" लेकिन उनुल उकैं जबाब दे, "ना-ना, हम भ्‍यार बे रात बितूंल।"<verse number="3" style="v" />पर जब लूतल उनुधैं बार-बार कौ, तब उं वीक घर मिं आईं और लूतल उनुकैं भलौ खॉण पकैबेर खवा।</para>
<para style="p"><verse number="4" style="v" />वीक बाद जब उं सितण लागीं, तब उ बखतै सदोमॉक लौंड-मौंड, जवान और बुड़-खुणूंल ऐबेर लूतक घर कैं चारों तरफ बे घेर दे।<verse number="5" style="v" />और उं धात लगैबेर कूण लागीं, "अबे लूत, तनुकैं भ्‍यार निकाल! जो आज त्‍यर वां ऐ रईं, उं कां छिन? हम तनर दगाड़ सहवास करनू।"</para>
<para style="p"><verse number="6" style="v" />यौ सुणिबेर लूत भ्‍यार आ और वील द्वार ढक दे।</para>
<para style="p"><verse number="7" style="v" />वील उनुधैं कौ, "दॉद-भुलो, मी तुमर अघिल हात जोड़नू कि तुम यस झन करिया।<verse number="8" style="v" />सुणो, म्‍यार द्वी अणब्‍यवाई चेली छिन। मी उनुकैं भ्‍यार ल्‍युंनू और जस तुमुकैं ठिक लागल उस करिया, पर यौं मैंसोंक दगाड़ के झन करो। किलैकि यौं म्‍यार पौण छन।"</para>
<para style="p"><verse number="9" style="v" />लेकिन उं मैंसोंल उधैं कौ, "चल हट, हमर सामण बे उथकै जा। तु यां परदेशि हबेर ऐ रौछियै, ऑब तु हमर न्‍याय करण चांछै? हम उं मैंसोंक हबेर जादे नक त्‍यर दगाड़ करुंल।" उं लूत कैं धांक मारिबेर द्वार कैं टोड़णक लिजी अघिल आईं।<verse number="10" style="v" />लेकिन दूतोंल जो मैंस भ्‍यार छी, उनुकैं कॉण बणै दे, और लूत कैं भितेर खींचबेर द्वार ढक दे।<verse number="11" style="v" />तब उं मैंस द्वार कैं चांन-चांनै थॉक पड़ीं, लेकिन उनुकैं द्वार नि मिल।</para>
<para style="p"><verse number="12-13" style="v" />तब दूतोंल लूत धैं कौ, "हम परमेश्‍वरक दूत छूं। उनुल हमुकैं यां सदोम और गमोरा नगरों कैं नांश करणक लिजी भेजि रॉखौ, किलैकि यांक मैंसोंक पाप परमेश्‍वरक सामण भौत बढ़ गेईं। यैक लिजी तु आपण नॉनतिनों कैं यौ जॉग बे ली जा। अगर त्‍यर जवैं या रिश्‍तदार छिना तब तु उनुकैं लै यां बे दूर ली जा।"</para>
<para style="p"><verse number="14" style="v" />तब लूत उनर घर गो, जनर दगाड़ वीक चेलियोंक टिक-पिठांकि बात है रैछी। वील उनुधैं कौ, "उठो, यौ जॉग बे भ्‍यार हिटो, किलैकि प्रभु परमेश्‍वर यौ जॉग कैं नांश करणी छन!" लेकिन उनुल वीक बात मिं भरौस नि कर।</para>
<para style="p"><verse number="15" style="v" />जस्‍सै उज्‍याव हुण लागौ दूतोंल लूत धैं कौ, "झट्‍ट कर आपण स्‍यैणि और नॉनतिनों कैं लिबेर जा, नतेरि तुम लै पापक सजा मिं यौ नगरक दगाड़ नांश है जाला।"<verse number="16" style="v" />जब लूत कैं जा-नि जां है रैछी तब दूत उकैं, वीक स्‍यैणि कैं और नॉनतिनोंक हात थामिबेर नगर बे भ्‍यार ली गेईं, किलैकि प्रभु परमेश्‍वरक दया उनुमिं छी।</para>
<para style="p"><verse number="17" style="v" />दूतोंल उनुकैं नगर बे भ्‍यार लैबेर कौ, "आपण प्राण कैं बचूणक लिजी भाजो और पछिन मुड़िबेर झन देखिया, और नै घाटि मिं रुकिया बल्‍किन सिद्‍द डॉन मिं भाजि जाया, नतेरि तुम लै खतम है जाला।"</para>
<para style="p"><verse number="18" style="v" />लेकिन लूतल उनुधैं कौ, "महारॉजो,<verse number="19" style="v" />तुमेरि मि पर इतुक दया है रै, थ्‍वाड़ आजि लै करि दियो, किलैकि मी डॉनक तरफ नि जै सकन। अगर मी बॉट मिं मरि जूंल तो?<verse number="20" style="v" />देखो यां नजिक मिं एक नानू-नॉन गौं छु, तुम हमुकैं वां जाण दियो।"<verse number="21" style="v" />दूतल लूत धैं कौ, "ठिक छु, तु वां जा। हम उकैं नांश नि करुंल।<verse number="22" style="v" />लेकिन ऐल यांबे झट्‍ट जाओ। जब तलक तुम वां नि पुजला तब तलक हम के नि करि सकन।" (उ बखत बे उ गौंक नाम "सोअर" पड़ौ, जैक अर्थ छु "नॉन"।)</para>
<para style="p"><verse number="23" style="v" />तब लूत और वीक नॉनतिन सोअर नगर मिं पुजीं,<verse number="24-26" style="v" />लेकिन लूतकि स्‍यैणिल पछिल मुड़िबेर चा और उ लूणक खंभ बणि गेई।</para>
<para style="p">तब प्रभु परमेश्‍वरल अगाश बे सदोम और गमोरा नगरों मिं द्‍योक चारि गंधक और ऑग बरसा। इसिक प्रभु परमेश्‍वरल सदोम और गमोरा नगरोंक मैंस, जानवर और हरेक चीजों कैं नांश करौ।</para>
<para style="p"><verse number="27" style="v" />उ दिन रात्ति पर इब्राहीम झट्‍ट उठिबेर उ जॉग मिं गो जां उ प्रभु परमेश्‍वरक सामण ठॉड़ है रौछी।</para>
<para style="p"><verse number="28" style="v" />वील सदोम-गमोरा नगरोंक तरफ नजर डाली और देखौ कि अरे! भौत जादेधुङ धरति बे मेलि उठूणौछि।<verse number="29" style="v" />पर परमेश्‍वरल इब्राहीम धैं करी वैद याद धरिबेर लूत कैं बचै ले।</para>
<chapter number="21" style="c" />
<para style="s">इसहाकक जनम</para>
<para style="r">(उत्‍पत्ति २१:१-७)</para>
<para style="p"><verse number="1" style="v" />तब जस परमेश्‍वरल साराक लिजी कै रॉखछी, उसै करौ।<verse number="2" style="v" />सारा अङ-भारि है। परमेश्‍वरल जो बखत साराक लिजी ठैरै रॉखछी, ठिक उ दिनै वील इब्राहीमक च्‍यल कैं जनम दे।<verse number="3" style="v" />इब्राहीमल आपण उ च्‍यलक नाम इसहाक धरौ, यैक मतलब छु "उ हसुं"।</para>
<para style="p"><verse number="4-7" style="v" />साराल कौ, "परमेश्‍वरल मिकैं खुशि करि है और जो जो यौ खबर सुणाल, उ लै म्‍यर दगाड़ खुशि है जॉल। क्‍वे लै यौ नि सोचछी कि मी इज बणूंलि, लेकिन फिर लै मील आपण बुड़ इब्राहीम कैं एक च्‍यल दी हैलौ।"</para>
<para style="p">जब इसहाक आठ दिनक हौ तब उ दिन इब्राहीमल परमेश्‍वरक हुकुमक अनुसार वीक खतना करौ। उ बखत इब्राहीम सौ सालक छी।</para>
<para style="s">हाजिरा और इश्‍माएलक निकाली जाण</para>
<para style="r">(उत्‍पत्ति २१:८-२१)</para>
<para style="p"><verse number="8" style="v" />जब इसहाक ठुल-ठुल हुण लागौ तब वीक दूध छुटूण पर इब्राहीमल सबों कैं भलौ खॉण खवा।<verse number="9" style="v" />उदिन साराल आपण मिस्री नौकराणि हाजिराक च्‍यल कैं, जकैं हाजिराल इब्राहीम बे जनम दे, आपण च्‍यल कैं तंग करण देखौ।<verse number="10" style="v" />यैक लिजी साराल आपण बैग धैं कौ, "यौ नौकराणि और यैक च्‍यल कैं यांबे निकालि दियो, किलैकि यौ नौकराणिक च्‍यल म्‍यर च्‍यलक दगाड़ वारिस नि बणि सकन।"<verse number="11" style="v" />आपण च्‍यल इश्‍माएलक बारि मिं यौ सुणिबेर इब्राहीम कैं भौत नक लागौ।<verse number="12" style="v" />लेकिन परमेश्‍वरल उधैं कौ, "तु उनर बारि मिं परेशान नि हो और जस सारा कूं, उस कर किलैकि त्‍यर वंश इसहाकक जरियल चलल।<verse number="13" style="v" />लेकिन मी तेरि नौकराणिक च्‍यलक जरियल लै एक देश कैं बणूंल, किलैकि उ लै त्‍यर च्‍यल छु।"</para>
<para style="p"><verse number="14" style="v" />दुसर दिन इब्राहीमल रात्ति पर हाजिरा कैं र्‌वट, पाणि और वीक च्‍यल दिबेर उकैं विदा करौ, और हाजिरा वांबे जैबेर बेर्शेबाक रेगिस्‍तान मिं पुजी।<verse number="15" style="v" />जब उनर पाणिक थैल खतम है गोय और उकैं दूर-दूर तलक चाणक बाद लै कैं पाणि नि मिल, तब वील समझौ कि ऑब म्‍यर च्‍यल मरुं। और तब उ उकैं एक बुज मिं छोड़िबेर, आपुं पलि-पलि बैठिबेर डाड़ मारण लागी, किलैकि उ आपण च्‍यल कैं आपण ऑखोंक सामण मरण नि देखि सकछी।<verse number="16" style="v" />जब परमेश्‍वरल हाजिराक च्‍यलक डाड़ मारण सुणौ, तब उनर एक दूतल स्‍वर्ग बे हाजिरा धैं पुछौ, "तुकैं के परेशानी छु? तु बिल्‍कुल नि डर, किलैकि त्‍यर च्‍यलक डाड़ मारण परमेश्‍वरल सुणि है।<verse number="18" style="v" />यैक लिजी जा और आपण च्‍यल कैं चुप करा किलैकि मी उकैं एक ठुल देशक कुल पिता बणूंल।"<verse number="19" style="v" />तब परमेश्‍वरल हाजिरा कैं एक पाणिक छ्‍वाय दिखा, और वील वांबे आपण च्‍यल कैं पाणि पिवा।</para>
<para style="p"><verse number="20" style="v" />जस-जस इश्‍माएल ठुल हुण लागौ उस-उस परमेश्‍वर वीक देखभाल करछी, और उ एक बढ़िया-बढ़ि शिकारि बणौ।<verse number="21" style="v" />उ पारान नामक रेगिस्‍तान मिं रुण लागीं, और हाजिराल इश्‍माएलक ब्‍या एक मिस्री चेलिक दगाड़ करौ।</para>
<chapter number="22" style="c" />
<para style="s">परमेश्‍वर इब्राहीमक इम्‍तिहान लिणईं</para>
<para style="r">(उत्‍पत्ति २२:१-१९)</para>
<para style="p"><verse number="1" style="v" />यौ बातोंक बाद परमेश्‍वरल इब्राहीमक विश्‍वासक इम्‍तिहान लिणक बारि मिं सोचौ।यैक लिजी परमेश्‍वरल उधैं कौ, "इब्राहीम, इब्राहीम,<verse number="2" style="v" />तु आपण एकलौत च्‍यल इसहाक जकै तु भौत प्रेम करछै उकैं लिजैबेर म्‍यर लिजीमोरिय्‍याह देश मिं बलिदान करिये, जां मी तुकैं बतूंल।"<verse number="3" style="v" />यैक लिजी दुसर दिन इब्राहीमल रात्ति पर एक गधा मिं बलिदानक लिजी लाकॉड़ धरीं,और इसहाकक दगाड़ द्वी दासों कैं लिबेर मोरिय्‍याह देशक तरफ गो।</para>
<para style="p"><verse number="4" style="v" />तीन दिन हिटणक बाद इब्राहीमल दूर बे उ जॉग देखी जां उं जाणाछी।<verse number="5" style="v" />तब इब्राहीमल नौकरों धैं कौ, "तुम यां रुकिया। मी और इसहाक वां जैबेर परमेश्‍वरकअराधना करनू। फिर हम बाद मिं वापिस ऊंल।"<verse number="6" style="v" />इब्राहीमल बलिदान चढ़ूणक लिजी लाकॉड़ इसहाकक कॉन मिं धरीं, और उ चक्‍कू औरऑग लिबेर आपण च्‍यलक दगाड़ गो।</para>
<para style="p"><verse number="7" style="v" />इसहाकल आपण बौज्‍यू धैं कौ, "मी ऑग और लाकॉड़ तो देखणयूं, लेकिन बलिकबकरक कां छु।"<verse number="8" style="v" />इब्राहीमल कौ, "च्‍यला, बकरक पॉठक इंतजाम परमेश्‍वर आफी करॉल।" यौ बातकरन-करनै उं द्विवै उ जॉगक तरफ गेईं।</para>
<para style="p"><verse number="9" style="v" />वां पुजिबेर उनुल एक वेदी बणै। और वीमिं लाकड़ लगाईं। फिर वील आपण च्‍यल कैंबादिबेर वेदीक मांथि मिं धरि दे।</para>
<para style="p"><verse number="10" style="v" />जस्‍सै इब्राहीम चक्‍कू निकालिबेर आपण च्‍यल कैं कॉटणक लिजी बटी रौछी,<verse number="11" style="v" />उस्‍सै प्रभु परमेश्‍वरल इब्राहीम कैं स्‍वर्ग बे धात लगैबेर कौ, "इब्राहीम, इब्राहीम,<verse number="12" style="v" />तु आपण च्‍यल कैं नि कॉट, और उकैं के लै प्रकारकि चोट नि हांड। किलैकि मीलदेखि है कि तु म्‍यर आदर करछै, और म्‍यर हुकुम बारबर मानछै। मील देखौ कि तुआपण एक मात्र च्‍यल कैं लै म्‍यर हुकुमक पालनक लिजी कॉटण हुं तैय्‍यार छै।"<verse number="13" style="v" />इब्राहीमल पछिल कै चा और वील एक भेड़ कैं देखौ जो एक बुज मिं अटक रौछी।इब्राहीम उकैं निकालिबेर ला और आपण च्‍यलक बदाव मिं काटि दे।<verse number="14" style="v" />यैक लिजी इब्राहीमल उ जॉगक नाम "प्रभु इंतजाम करनी" धरौ।</para>
<para style="p"><verse number="15" style="v" />तब प्रभुल इब्राहीम कैं दुसर बार धात लगैबेर कौ,<verse number="16-17" style="v" />"तु म्‍यर लिजी आपण च्‍यल कैं कॉटणक लिजी तैय्‍यार छियै जो त्‍यर यक्‍कै च्‍यलछी। यैक लिजी मी परमेश्‍वर कसम खांनू कि मी तुकैं भौतै आशीश द्‍यूंल। मी तुकैंइतुक वंशज द्‍यूंल जतुक अगाशक तॉर, यौ इतुक जादेक है जॉल जतुक समुद्रककिनॉरक बउवक चुरमुर। यैक अलावा त्‍यार नॉनतिन आपण दुश्‍मणों कैं लै हरॉल।<verse number="18" style="v" />धरतिक सब देश त्‍यर परिवारक जरियल आशीश पाल। मी यौ सब यैक लिजी करुंलकिलैकि त्‍वील म्‍यर हुकुम मानौ।"</para>
<para style="p"><verse number="19" style="v" />वीक बाद इब्राहीम और इसहाक आपण दासोंक दगाड़ बेर्शेबा वापिस आईं जां उं रुंछी।</para>
<chapter number="25" style="c" />
<para style="ms">याकूबक कॉथ</para>
<para style="s">इसहाकॉक च्‍याल</para>
<para style="r">(उत्‍पत्ति २५:१९-२८)</para>
<para style="p"><verse number="19" style="v" />यौ इसहाकक इतिहास छु, जो इब्राहीमक च्‍यल छी।<verse number="20" style="v" />जब इसहाक चालीस सालक हौ, तब वील रिबकाक दगाड़ ब्‍या करौ।<verse number="21" style="v" />वीक क्‍वे नॉनतिन नि छी। यैक लिजी इसहाकल प्रभु परमेश्‍वर धैं प्रार्थना करी कि वीक औलाद हो। प्रभुल वीक प्रार्थना सुणी और रिबका अङ-भारि भै।</para>
<para style="p"><verse number="22" style="v" />जब रिबका अङ-भारि छी, तब वीक पेट मिं द्वी जौयां च्‍याल छी, जो वीक पेट मिं झगड़ करछी। यौ कारणल रिबकाल प्रभु परमेश्‍वर धैं प्रार्थना करिबेर कौ, "म्‍यर दगाड़ यस किलै हुणौ?"<verse number="23" style="v" />प्रभु परमेश्‍वरल कौ, "त्‍यर पेट मिं द्वी च्‍याल छिन जनर वंशल द्वी अलग-अलग राज बणाल, और उनर बीच मिं झगड़ ह्‌वल। एक दुसर हबेर जादा ताकतबर ह्‌वल, और ठुल च्‍यल नॉनकि सेवा करल।"</para>
<para style="p"><verse number="24" style="v" />जब रिबकाक नॉनतिन हुणक बखत आ, तब वील जौयां च्‍यालों कैं जनम दे।<verse number="25" style="v" />ज्‍यठ च्‍यलक रंग लाल छी और वीक आङ मिं बाव छी। उनुल वीक नाम एसाव धरौ।<verse number="26" style="v" />उबखतै दुसर च्‍यल लै पैद हौ। और वील पैलिवॉलकि ऐड़ी कैं थॉम रॉखछी। यैक लिजी उ च्‍यलक नाम याकूब धरौ, जैक अर्थ छु "ऐड़ी थॉमणी"। इनर जनमक बखत इनर बौज्‍यू इसहाक साठ सालक छी।</para>
<para style="p"><verse number="27" style="v" />ठुल हबेर एसाव एक बढ़िया शिकारि बणौ। उ मैदानों मिं रुण भल मानछी। लेकिन याकूब शांत मैंस छी जो आपण तम्‍बू मिं रुंछी।<verse number="28" style="v" />इसहाक एसाव कैं जादे भल मानछी। जो जानवरों कैं एसाव मारि ल्‍युंछी, इसहाक वीक शिकार भल मानछी। पर रिबका याकूब कैं जादे भल मानछी।</para>
<para style="s">एसाव आपण ज्‍यठ हुणक हक बेचुं</para>
<para style="r">(उत्‍पत्ति २५:२९-३४)</para>
<para style="p"><verse number="29" style="v" />एक दिन जब एसाव शिकार करिबेर वापिस आ, तब उ थॉक रौछी और उकैं भौत जादे भूक लै लागि रैछी। उ बखत याकूब दाव पकूणौछी।<verse number="30" style="v" />यैक लिजी एसावल याकूब धैं कौ, "भुला, भुकल म्‍यार हात-खुट काम नि करणाय। तु तौ दाव मिंबे थ्‍वाड़ मिकैं दी दे।"<verse number="31" style="v" />लेकिन याकूबल कौ, "यैक बदाव मिं तु आपण ज्‍यठ हुणक हक मिकैं दी दे।"<verse number="32" style="v" />तब एसावल कौ, "अगर मी भुकल मरि जांनू, तब म्‍यर ज्‍यठ हुणक हकल मिकैं के फैद ह्‌वल?"<verse number="33" style="v" />लेकिन याकूबल कौ, "पैली वैद कर कि तु आपण तौ हक मिकैं द्‌यलै।" यैक लिजी एसावल याकूब धैं वैद करौ। इसिक एसावल आपण ज्‍यठ हुणक हक याकूब कैं सांट दे।</para>
<para style="p"><verse number="34" style="v" />तब याकूबल एसाव कैं र्‌वट और दाव खॉणक लिजी दे और वील खै-पी करौ। इसिक एसावल यौ दिखा कि वील आपण ज्‍यठ हुणक हक तुच्‍छ समझौ।</para>
<chapter number="27" style="c" />
<para style="s">इसहाक आखिरी आशीश दिण चां</para>
<para style="r">(उत्‍पत्ति २७)</para>
<para style="p"><verse number="1" style="v" />जब इसहाक बुड़ हौ तब उ के नि देखछी। एक दिन वील आपण ज्‍यठ च्‍यल एसाव कैं बुलैबेर कौ, "च्‍यला!" और वील जबाब दे, "बौज्‍यू, के कूणाछा, मी तुमर लिजी के करूं?"<verse number="2" style="v" />वील कौ, "च्‍यला देख, ऑब मी भौत बुड़ है गोयूं। और है सकुं कि मी कभतै लै मरि जूं।<verse number="3" style="v" />यैक लिजी तु धनुष-बाण लिबेर म्‍यर लिजी शिकार मारि ल्‍या।<verse number="4" style="v" />और जस मी भल माननू उस उकैं पकै ल्‍या। तब मी उकैं खैबेर तुकैं आखिरी आशीश द्‍यूंल।" तब एसाव शिकार करणक लिजी गो।</para>
<para style="s2">रिबकाकि चतुराइ</para>
<para style="p"><verse number="5" style="v" />लेकिन वीक इज रिबकाल उनेरि बात सुण हैछी।<verse number="6" style="v" />यैक लिजी रिबकाल याकूब कैं बुलैबेर कौ, "सुण, मील त्‍यर बौज्‍यू कैं त्‍यर भै धैं यस कूण सुणौ,<verse number="7" style="v" />कि तु म्‍यर लिजी शिकार मारि ल्‍या, और उकैं पकैबेर मिकैं दे, और मी उकैं खैबेर तुकैं आशीश द्‍यूंल।<verse number="8" style="v" />यैक लिजी च्‍यला, ध्‍यानल सुण, जस मी कूंनू, तु उस कर।<verse number="9" style="v" />तु आपण बाकरों मिं बे द्वी बकॉरॉक कलबलान पॉठ ल्‍या, तब मी उनुकैं उस पकूंल जस त्‍यर बौज्‍यू भल माननी।<verse number="10" style="v" />जब तु पकाई शिकार लिबेर आपण बौज्‍यूक पास जालै तब उं तुकैं आशीश द्‌याल।"<verse number="11" style="v" />तब याकूबल आपणि इज धैं कौ, "लेकिन इजा, म्‍यर भैक आङ मिं तो खूब बाव छन पर म्‍यर आङ मिं न्‍हैंतिन।<verse number="12" style="v" />अगर बौज्‍यू मिकैं चाल, तब उं समझि जॉल कि मी एसाव न्‍हैंतियूं, और उं मिकैं आशीशक बदाव मिं फिटकार जरूड़ द्‌याल, किलैकि मी उनर दगाड़ चल्‍लाकी करणयूं।"<verse number="13" style="v" />लेकिन रिबकाल उधैं कौ, "अगर यस ह्‌वल, तब उ फिटकार मि पर आओ। तु जा, और बकॉर ल्‍या।"</para>
<para style="p"><verse number="14" style="v" />तब याकूबल बकॉर लैबेर आपण इज कैं दे और वील इसहाकक लिजी उनर शिकार पका।<verse number="15-16" style="v" />तब रिबकाल एसावक लुकुड़ याकूब कैं पैरैबेर वीक गव और हातों मिं सब जॉग बकरकि खाल लपेटि दे।<verse number="17" style="v" />वीक बाद रिबकाल पकाई शिकार और र्‌वाट याकूब कैं दे।</para>
<para style="s2">नकली एसाव</para>
<para style="p"><verse number="18" style="v" />तब याकूबल जैबेर कौ, "बौज्‍यू"। वील पुछौ, "च्‍यला, तु को छै?"<verse number="19" style="v" />याकूबल कौ, "मी तुमर ज्‍यठ च्‍यल एसाव छूं। तुमुल जे मिधैं मगै रॉखछी, उ मी लै रयूं, तुम पैली भैबेर यौ शिकार खाओ, जकैं मी तुमर लिजी पकैबेर लै रयूं। वीक बाद मिकैं आशीश दिया।"<verse number="20" style="v" />पर इसहाकल आपण च्‍यल धैं कौ, "तुकैं इदुक जल्‍दी शिकार कां मिलौ?" वील जबाब दे, "प्रभु परमेश्‍वरल मिकैं शिकार जल्‍दी दिखै दे।"<verse number="21" style="v" />फिर इसहाकल याकूब धैं कौ, "च्‍यला, म्‍यर पास आ, जैल मी तुकैं पछ्‌याण सकूं। अगर मी तुकैं छुङुंल तब मी जाणि ल्‍यूंल कि तु एसाव छै।"<verse number="22" style="v" />तब याकूब आपण बौज्‍यूक पास गो। इसहाकल उकैं हातल चैबेर कौ, "तेरि अवाज तो याकूबकि जसि छु, पर त्‍यार हात एसावक चारि छन।"<verse number="23-24" style="v" />वील दुबार पुछौ, "के तु सांचि मिं म्‍यर च्‍यल एसावै छै?" याकूबल कौ "होई, मी छूं।"</para>
<para style="p"><verse number="25" style="v" />तब इसहाकल कौ, "च्‍यला, खॉण ल्‍या। मी यौ खॉण खैबेर तुकैं आशीश द्‍यूंल।" तब याकूबल खॉण और अंगूरक रस आपण बौज्‍यू कैं दे।</para>
<para style="p"><verse number="26" style="v" />खै-पीबेर इसहाकल कौ, "म्‍यर नजिक ऐबेर मिकैं प्‍यार कर।"<verse number="27" style="v" />और वील उकैं प्‍यार करौ। इसहाकल एसावकि लुकुड़ोंक खुशबु सुङबेर याकूब धैं कौ, "अहा, म्‍यर च्‍यलकि खुशबु कतुक भलि छु, जस गाड़ॉन बे उं यौ प्रभु परमेश्‍वरक जरियल बरदान पाल।<verse number="28" style="v" />प्रभु परमेश्‍वर तुकैं खूब द्‍यो दियो, जैल तुकैं खूब अन्‍न मिलो, और त्‍यर गड़ों मिं खूब अंगूर हो जैल तुकैं खूब रस मिलो।<verse number="29" style="v" />सब मैंस तेरि सेवा करो, हरेक देश तुकैं पैलाग करो। तु आपण सब परिवार वॉलोंक मुखिया बणलै, और उं त्‍यर हुकुम मानॉल। हरेक मैंस जो तुकैं फिटकार द्‌यल, उकैं फिटकार, और जो तुकैं आशीश द्‌यल उकैं आशीश मिलेलि।"</para>
<para style="s2">ऑब असली एसाव पुजुं</para>
<para style="p"><verse number="30" style="v" />इसहाक बे आशीश पैबेर याकूबक जाणक ठिक बाद एसाव शिकार मारिबेर वापिस आ।<verse number="31" style="v" />उ आपण बौज्‍यूक पसंदक शिकार पकैबेर ल्‍या। वील आपण बौज्‍यू धैं कौ, "बौज्‍यू, ओ बौज्‍यू, तुम भैबेर यौ शिकार खाओ, मी यौ तुमर लिजी पकै लैरयूं। यैक बाद तुम मिकैं आशीश दिया।"<verse number="32" style="v" />लेकिन इसहाकल उधैं कौ, "तु को छै?" वील कौ, "तुमर च्‍यल एसाव छूं।"</para>
<para style="p"><verse number="33" style="v" />यौ सुणिबेर वील जोरल कॉम-कामिबेर कौ, "तब उ को छी, जो पैली खॉण लिबेर म्‍यर पास आ? और मील खॉण खैबेर उकैं आशीश लै दी हैली। और ऑब मी उकैं वापिस नि ली सकन।"<verse number="34" style="v" />यौ सुणिबेर एसावल भौत लाचार हबेर कौ, "यौ सब मी के नि जाणन, तुम मिकैं लै आशीश दियो, बस!"<verse number="35" style="v" />लेकिन वील कौ, "च्‍यला, त्‍यर भै मिकैं ध्‍वक दिबेर त्‍यर हिस्‍सक आशीश कैं ली जानै रौ।"</para>
<para style="p"><verse number="36" style="v" />एसावल कौ, "वीक नाम याकूब छु, जो कि वीक लिजी बिल्‍कुल ठिक छु। सांचि मिं उ ध्‍वकबाज छु। पैली वील ध्‍वक दिबेर म्‍यर ज्‍यठ हुणक हक लै ली हैछी, पर आज फिर वील म्‍यर हिस्‍सक आशीश लै ली है। किलै तुमुल म्‍यर लिजी क्‍वे आशीश नि धरि रॉखी?"<note caller="+" style="f">याकूबक मतलब ध्‍वक दिणिवॉल जस लै छु।</note><verse number="37" style="v" />इसहाकल कौ, "नै, ऐल म्‍यर पास तुकैं दिणक लिजी क्‍वे आशीश न्‍हैं। मील उकैं तुमर मालिक बणै हैलौ और सब परिवारवॉंल वीक सेवा करॉल। और मील उकैं अंगूरक बगीचोंक दगाड़ अन्‍नक गड़ोंक मालिक हुणक आशीश लै दी हैलौ। ऑब मी तुकैं के द्‍यूं?"</para>
<para style="p"><verse number="38" style="v" />लेकिन एसाव आपण बौज्‍यू धैं मांगनै रौ, "बौज्‍यू, के तुमर पास यक्‍कै आशीश छी? तुम मिकैं लै क्‍वे नै क्‍वे आशीश जरूड़ दियो।"<verse number="39" style="v" />यौ सुणिबेर इसहाकल उधैं कौ, "तु मेरि यौ बात सुण, तेरि पास क्‍वे उपजाउ जॉग नि हो और तुकैं खेतिक लिजी द्‍यो लै नसीब नि हो।<verse number="40" style="v" />तु हमेशा दुसॉर मैंसोंक दगाड़ लड़नै-झकड़नै रौलै, और तु आपण भैक दास ह्‌वलै। लेकिन आखिरकार तु यौं सब बातोंक खिलाफ एक दिन जिति जालै।"</para>
<para style="s2">एसाव याकूब कैं मारण चां</para>
<para style="p"><verse number="41" style="v" />यौं सब घटनाक बाद एसाव याकूबक दगाड़ भौतै नफरत करछी। और वील मन-मनै सोचौ कि बौज्‍यूक मरणक बाद मी याकूब कैं मारि द्‍यूंल।<verse number="42" style="v" />लेकिन कसिकै रिबकाल एसावकि यौ बात सुणी। यैक लिजी वील याकूब धैं कौ, "सुण, त्‍यर भै एसाव तुकैं मारणी छु।<verse number="43" style="v" />यैक लिजी जस मी कूंनू उस्‍सै कर। म्‍यर भै लाबान हारान मिं रुं। तु वीक पास जा और वैं लुक रये।<verse number="44" style="v" />जब तलक त्‍यर भैक गुस्‍स नि थॉमीन, तब तलक तु वैं रये।<verse number="45" style="v" />थ्‍वाड़ बखतक बाद जब त्‍यर भै यौ बात कैं भुल जॉल कि त्‍वील वीक दगाड़ के करौ, तब मी तुकैं बुलूणक लिजी आपण नौकर भेजुंल। ऐल तु जा, किलैकि मी यक्‍कै दिन मिं आपण द्विवै च्‍यालों कैं बर्बाद हुण नि देखि सकन।"</para>
<para style="s">याकूब ब्‍या करणक लिजी जाणौ</para>
<para style="r">(उत्‍पत्ति २७:४६-२८:५)</para>
<para style="p"><verse number="46" style="v" />यैक लिजी रिबकाल इसहाक धैं कौ, "तुमर च्‍यल एसावल हित्ती देशकि चेलियोंक दगाड़ ब्‍या करि हैलौ। उं स्‍यैणियों कैं देखिबेर म्‍यर खून खौलण भै जां। अगर याकूब लै यौं चेलियों मिं बे कैकै दगाड़ ब्‍या करल, तब यौ हबेर भल हुंछी कि मी जांछी।"</para>
<chapter number="28" style="c" />
<para style="p"><verse number="1" style="v" />यैक लिजी इसहाकल याकूब कैं बुलैबेर उकैं हुकुम दिबेर कौ, "तु कनानी चेलिक दगाड़ ब्‍या बिल्‍कुल झन करिये।<verse number="2" style="v" />यैक लिजी तु पद्‌दन-अरामक तरफ आपण बुब बतूएलक घर जा। वां त्‍यर मम लाबान रुं, और तु वीक क्‍वे लै चेलिक दगाड़ ब्‍या करि लिए।<verse number="3" style="v" />सर्व शक्‍तिमान परमेश्‍वर तुकैं भौत च्‍याल दियो जैल तु एक महान देशक कुल पिता हो।<verse number="4" style="v" />जसि आशीश वील इब्राहीम कैं देछी, उस्‍सै उं तुकैं और त्‍यर नॉनतिनों कैं लै दियो। और तेरि ऊणिवालि पुश्‍तों कैं यौ जॉगक मालिक हमेशाक लिजी बणै दियो, जां तुम आज परदेशियोंक चारि रुणाछा, जस उनुल इब्राहीम धैं वैद करि रॉखछी।"</para>
<para style="p"><verse number="5" style="v" />यौ समझैबेर इसहाकल याकूब कैं वीक मम लाबानक पास भेजौ।</para>
<para style="s">परमेश्‍वर याकूबक दगाड़ वैद करनी</para>
<para style="r">(उत्‍पत्ति २८:१०-२२)</para>
<para style="p"><verse number="10" style="v" />याकूब बेर्शेबा छोड़िबेर हारान न्‍है गो।<verse number="11" style="v" />सफरक दौरान ब्‍याव बखत उ आपण ख्‍वर एक ढुङ मिं धरिबेर सितण लागौ।<verse number="12" style="v" />और रात वील स्‍वीण मिं देखौ कि एक सीढ़ि धरति बे स्‍वर्ग तलक पुजि रै, और वीमिं स्‍वर्गदूत तलि-मलि हिटणईं।</para>
<para style="p"><verse number="13" style="v" />फिर प्रभु परमेश्‍वरल वीक सामण ठॉड़ हबेर कौ, "सुण, मी त्‍यर बुब इब्राहीम और त्‍यर बौज्‍यू इसहाकक परमेश्‍वर छूं। मी तु और त्‍यार वंशजों कैं उ जॉग द्‍यूंल जां तु से रौछिये।<verse number="14" style="v" />त्‍यार वंशज इतुक जादे ह्‌वाल, जतुक कि धरति मिं मॉटक कण छिन। उं पूरब, पश्‍चिम, उत्तर और दक्षिण सब जॉग मिं फैलॉल, और धरतिक हरेक परिवार त्‍यर और त्‍यार वंशजोंक कारणल आशीश पाल।</para>
<para style="p"><verse number="15" style="v" />मी त्‍यर दगाड़ै छूं और तेरि हिफाजत करुंल। मी तुकैं यौ जॉग मिं वापिस लौटैबेर लूंल, और मी तुकैं तब तलक नि छोड़ुंल, जब तलक मी तुकैं यौ सब नि दी द्‍यूंल।"</para>
<para style="p"><verse number="16" style="v" />जब याकूब नीन बे उठौ तब कूण लागौ, "अरे, यौ जॉग मिं प्रभु परमेश्‍वर छन, और यौ मिकैं मालुम नि छी!"<verse number="17" style="v" />वील डरिबेर कौ, "यौ भौत पवित्र जॉग छु। यां परमेश्‍वरक घर छु और यौ स्‍वर्गक द्वार लै छु।"<verse number="18" style="v" />वील उ ढुङ कैं जमिं उ से रौछी उकैं टिपिबेर एक फेर मिं ठॉड़ करिबेर वीमिं तेल खितौ। इसिक वील उकैं परमेश्‍वरक लिजी आपण यादगारिक खंभ बणा।</para>
<para style="p"><verse number="19" style="v" />पैली उ जॉगक नाम लूज छी लेकिन याकूबल वीक नाम बेतेल धरौ, जैक अर्थ छु "परमेश्‍वरक घर"।<verse number="20" style="v" />तब याकूबल कौ, "अगर परमेश्‍वर म्‍यर दगाड़ रौल और जां लै मी जांनू वां मेरि हिफाजत करॉल, मिकैं खॉणक लिजी र्‌वट और पैरणक लिजी लुकुड़ द्‌याल,<verse number="21" style="v" />और अगर मी शांतिल आपण बौज्‍यूक पास लौटुंल, तब उं म्‍यर प्रभु परमेश्‍वर ह्‌वाल।<verse number="22" style="v" />यौ जॉग जां मील यौ ढुङ ठॉड़ करि रॉखौ, यौ परमेश्‍वरक पवित्र जॉग ह्‌वेलि यां मैंस उनर अराधना करॉल। और जे लै परमेश्‍वर मिकैं द्‌याल, वीक दसूं अंश मी लै परमेश्‍वर कैं द्‍यूंल।"</para>
<chapter number="37" style="c" />
<para style="ms">यूसुफक कॉथ</para>
<para style="s">यूसुफॉक स्‍वीण</para>
<para style="r">(उत्‍पत्ति ३७:१-११)</para>
<para style="p" />
<para style="io1">याकूब हारान देश मिं आपण मम लाबानक पास गो और वीक दगाड़ रुण लागौ। वीक द्वी चेली छी। याकूब नॉन चेलिक दगाड़ प्रेम करछी और वीक दगाड़ ब्या करण चाछी, लेकिन लाबानल वीक ब्‍या ध्‍वकल आपण ठुलि चेलिक दगाड़ करि दे। आखिरकार याकूबल द्विवै बैणियोंक दगाड़ ब्या करौ, लेकिन उ नॉनवालि स्‍यैणि कैं जादे प्‍यार करछी। ठुलि वालिक नॉनतिन हईं, लेकिन नॉन वालिक नि हाइ। पर यैक भौत बखत बाद नॉन वालिल लै एक च्‍यल कैं जनम दे, और उनुल वीक नाम यूसुफ धरौ। याकूब यकैं भौत प्रेम करछी। यैक बाद वील एक और च्‍यल कैं जनम दे लेकिन उकैं जनम दिण बखत उ मरि गेई। याकूबॉक एल बार च्‍याल और एक चेलि छी।</para>
<para style="p"><verse number="1" style="v" />यौ याकूबक परिवारक कॉथ छु। उ हारान देश मिं ब्‍या करिबेर फिर कनान देश मिं रुण लागौ, जां याकूबक बौज्‍यू इसहाक बसी छी।</para>
<para style="p"><verse number="2" style="v" />याकूबक च्‍यल यूसुफ सत्र सालक लौंड छी। उ आपणि सौति भैनोंक दगाड़ भेड़-बकॉरोंक ग्‍वाव छी। यूसुफ आपण बौज्‍यू कैं आपण सब भैनोंक खराब कामोंक बारि मिं बतूंछी।</para>
<para style="p"><verse number="3" style="v" />याकूब उकैं सब च्‍यालों है जादे प्‍यार करछी, किलैकि उ वीक बुढ़ापाक च्‍यल छी। और यौ कारणल याकूबल वीक लिजी एक लम्‍ब और कीम्‍ति कपड़क कुर्त बणवाछी।</para>
<para style="p"><verse number="4" style="v" />जब यूसुफक और भैनोंल देखौ कि उनर बौज्‍यू सबों है जादे प्‍यार यूसुफ कैं करुं, तब उं सब यूसुफ देखि जलन करण भैटीं। और वीक दगाड़ भली कै बात लै नि करछी।</para>
<para style="p"><verse number="5" style="v" />एक दिन यूसुफल एक स्‍वीण देखौ।<verse number="6" style="v" />वील आपण भैनों धैं कौ, "सुणो, मील एक स्‍वीण देखौ।<verse number="7" style="v" />हम सबै एक दगाड़ गड़ मिं ग्‍योंक आठ बादणाछी तब तुमार सब आठोंल म्‍यर आठ कैं चारों तरफ बे चौड़ हबेर पैलाग करौ।"<verse number="8" style="v" />तब वीक भैनोंल कौ, "तु के सोचणौछै, कि तु रॉज बणिबेर हमु मिं हुकूमत करलै?" और यूसुफक यौ स्‍वीणक कारणल भैनोंल वीक दगाड़ और लै जादे जलन करण भै ग्‍याय।</para>
<para style="p"><verse number="9" style="v" />वीक बाद यूसुफल आपण भैनों कैं एक दुसर स्‍वीणक बारि मिं आइ बता। वील कौ, "मील देखौ कि सूरज, चांद और इग्‍यार तॉर, सब मिकैं चौड़ हबेर पैलाग करणाछी।"<verse number="10" style="v" />लेकिन जब यूसुफल यौ बात आपण बौज्‍यू कैं लै बतै, तब वील कौ, "यौ कस किसमक स्‍वीण छु? के तुकैं तेरि इज, मी और त्‍यार इग्‍यार भै पैलाग करुंला?"<verse number="11" style="v" />यूसुफॉक भै वी देखि हर बखत जलन करनै रईं, लेकिन वीक बौज्‍यूल यौं सब बातोंक अर्थ समझणक लिजी भौत गैल दिमागल सोचौ कि यैक सही अर्थ के ह्‌वल।</para>
<para style="s">यूसुफॉक भै उकैं बेचनी</para>
<para style="r">(उत्‍पत्ति ३७:१२-३६)</para>
<para style="p"><verse number="12" style="v" />यूसुफॉक भै आपण बौज्‍यूक भेड़ों कैं चरूणक लिजी एक दिन शकेम जॉग गेईं।<verse number="13" style="v" />वीक बाद यूसुफ धैं वीक बौज्‍यूल कौ, "त्‍यार भै म्‍यार भेड़ोंक दगाड़ शकेम मिं छन। तु उनरि खबर करणक लिजी जा और लौटिबेर वांक खबर मिकैं दिये।" यूसुफल कौ, "होई, मी जांनू।"</para>
<para style="p"><verse number="15" style="v" />शकेम मिं एक मैंसल उकैं इथां-उथां फेरीन देखौ। तब उ मैंसल पुछौ, "तु के चाणौछै?"<verse number="16" style="v" />यूसुफल कौ, "मी आपण भैनों कैं चाणयूं। के तुम बतै सकछा कि उं हमार भेड़ोंक दगाड़ कां छन?"<verse number="17" style="v" />उ मैंसल कौ, "उं तो यांबे पैलियै न्‍है गेईं। मील सुणौ कि उं दोताना नामक जॉग मिं जाणी छी।" तब यूसुफ दोताना गो।</para>
<para style="p"><verse number="18" style="v" />यूसुफॉक भैनोंल उकैं दूर बे उण देखिबेर मारणक इरॉद बणा।<verse number="19" style="v" />उनुल आपस मिं कौ, "देखो, तौ स्‍वीण देखणी यूसुफ उणौ!<verse number="20" style="v" />जस्‍सै मौक लागल, हम तकैं मारिबेर तैक लाश कूं मिं खिति द्‍यूंल। और हम आपण बौज्‍यू धैं कै द्‍यूंल कि उकैं क्‍वे जंग्‍ली जानवरल मारि हैलौ। इसिक वीक स्‍वीण लै झ‍ुट है जॉल।"<verse number="21-22" style="v" />लेकिन रूबेनल, जो वीक सबों है ठुल भै छी, यूसुफ कैं बचूणक मंशाल उनुधैं कौ, "हम उकैं नि मारुंल बल्‍किन ज्‍यूनै उठैबेर कूं मिं खिति सकनू।" वील आपण मन मिं सोचौ कि मी यकैं इनुबे बचैबेर वापिस बौज्‍यूक पास घर लगूंल।</para>
<para style="p"><verse number="23-24" style="v" />यूसुफक आपण भैनोंक पास पुजण तलक वीक भैनोंल जबरदस्‍ती वीक हात पकड़िबेर वीक भलौ कुर्त खोलिबेर उकैं सुकी कूं मिं खिति दे।</para>
<para style="p"><verse number="25" style="v" />और वीक बाद जब यूसुफॉक भै खॉणक लिजी भैटीं, तब उनुल ब्‍यापारियोंक एक दल उण देखौ जो मश्‍याल, इत्र और धूप लिबेर मिस्रक तरफ जाणाछी।<verse number="26" style="v" />तब वीक भैनों मिं बे एक जैक नाम यहूदा छी वील आपण दुसॉर भैनों धैं कौ, "अगर हम यूसुफ कैं मारुंल, वील हमुकैं के फैद ह्‌वल?<verse number="27" style="v" />यौ हबेर तो यौ ठिक रौल कि हम उकैं ब्‍यापारियों कैं बेचि दिंनू। हमुकैं उकैं नि मारण चैन, किलैकि उ लै हमरै भै छु।" यौ बात सुणिबेर सब भै राजि है ग्‍याय।<verse number="28" style="v" />जब ब्‍यापारी नजिक पुजीं तब उनुल यूसुफ कैं कूं बे भ्‍यार निकालिबेर उकैं बीस चांदिक सिक्‍कों मिं उनुकैं बेचि दे, और उं उकैं आपण दगाड़ मिस्र ली गेईं।</para>
<para style="p"><verse number="29" style="v" />यौं सब काम हुण बखत रूबेन आपण भैनोंक दगाड़ वां नि छी। जब उ वापिस कुंवक पास आ और वील यूसुफ कैं वां नि पाय तब यौ कारणल वील आपण लुकुड़ फाड़ि देईं।<verse number="30" style="v" />रूबेनल आपण भैनोंक पास जैबेर कौ, "यूसुफ कुंवक पास न्‍हैं, ऑब मी के करूं?"</para>
<para style="p"><verse number="31" style="v" />तब यूसुफक भैनोंल बकरक खून वीक कुर्त मिं लगै दे।<verse number="32" style="v" />और उनुल घर ऐबेर उकैं आपण बौज्‍यू कैं दिखैबेर कौ, "हमुकैं यौ कुर्त मिलौ, के यौ यूसुफक छा?"<verse number="33" style="v" />उनर बौज्‍यूल उ कुर्त कैं पछ्‌याण ले और कौ, "यौ वीकै छु। म्‍यर च्‍यल कैं क्‍वे जंग्‍ली जानवरल खै है!"</para>
<para style="p"><verse number="34" style="v" />याकूब आपण च्‍यल यूसुफक लिजी इतुक जादे दु:खी हौ कि वील आपण पैरी लुकुड़ फाड़िबेर टाट ओड़ ले। इसिकै उ भौत लम्‍ब बखत तलक वीक शोक मिं डुबी रौ।<verse number="35" style="v" />वीक और च्‍याल-चेली सबोंल उकैं समझूणक भौत कोशिश करी, लेकिन याकूब कैं क्‍वे लै बातल शांति नि मिली। वील कौ, "मी आपण च्‍यलक शोक मरण तलक मनूंल।"</para>
<chapter number="39" style="c" />
<para style="s">यूसुफ मिस्र पुजुं</para>
<para style="r">(उत्‍पत्ति ३९:१-२३)</para>
<para style="p"><verse number="1" style="v" />ब्‍यापार करणी मैंस यूसुफ कैं खरीदिबेर मिस्र मिं ली गेई, और मिस्री महलक सिपैनोंकसैप कैं बेचि दे।<verse number="2" style="v" />लेकिन प्रभु परमेश्‍वरल वां लै यूसुफक मधत करी।<verse number="3" style="v" />जब वीक मालिक पोतीपरल देखौ कि प्रभु परमेश्‍वर यूसुफक हरेक काम करण मिं उकैंसफल बणूणी,<verse number="4" style="v" />तब उ भौत खुशि छी, और वीक हरेक चीजोंक देखभाल यूसुफ करछी।<verse number="5" style="v" />तब बटी प्रभु परमेश्‍वरल यूसुफक कारणल पोतीपरक घर, गॉड़-भिड़ और हरेक चीजोंमिं आशीश दे।</para>
<para style="p"><verse number="6" style="v" />यौ देखिबेर पोतीपरल आपण घरक हरेक चीजक जवाबदारी यूसुफ कैं सौंप दे। उआपण खॉणक अलावा और के चीजक फिकर नि करछी।</para>
<para style="p"><verse number="7" style="v" />यूसुफ डील-डौल और देखीण-चाण मिं भलौ छी। पोतीपरकि स्‍यैणि उकैं प्‍यार करणलागी। और एक दिन वील यूसुफ धैं यकलै मिं कौ, "आ, आज तु और मी एक दगाड़पड़नू।"<verse number="8" style="v" />लेकिन यूसुफल यौ कैबेर मना करि दे, "बाप रे बाप, मी यस नि करि सकन किलैकिम्‍यर मालिक आपण घरक बारि मिं मि पर पुर भरौस करुं, और वील आपण घरकिहरेक चीजक अधिकार मिकैं दी रॉखौ।<verse number="9" style="v" />और यैक अलावा वील आपण घर मिं मिकैं आपण बराबरक दर्ज दी रॉखौ। लेकिनमिकैं वीक स्‍यैणिक दगाड़ नि सितण चैन। यौ खराब बात छु और परमेश्‍वरक हुकुमकखिलाफ लै छु।"<verse number="10" style="v" />यूसुफकि मालकिन वीक दगाड़ रोज-रोज बात करछी लेकिन यूसुफ नि मानछी।</para>
<para style="p"><verse number="11" style="v" />लेकिन जब एक दिन यूसुफ काम करणक लिजी वीक घर भितेर गो, उ बखत वां औरक्‍वे तिसर आदिम नि छी।<verse number="12" style="v" />यौ देखिबेर वीक मालकिनल वीक कुर्त पकड़िबेर कौ, "आ, म्‍यार दगाड़ पड़!" तबयूसुफ आपण कुर्त वीक हात मिं छोड़िबेर वांबे भाजि गोय।<verse number="13-14" style="v" />पर वीक बाद उ स्‍यैणिल आपण दुसॉर दासों कैं बुलैबेर कौ, "देखो, यौ दासल भितेरऐबेर म्‍यर दगाड़ जबरदस्‍ती करणकि कोशिश करी। लेकिन मील जोरल हाल्‍ल करि दे,<verse number="15" style="v" />और तब उ डरिल आपण कुर्त म्‍यर हात मिं छोड़िबेर भाजि पड़ौ।"</para>
<para style="p"><verse number="16-18" style="v" />और जब वीक बैग घर आ, तब वील उकैं लै यौ झुटि बात बतै।<verse number="19" style="v" />जब यूसुफक मालिकल आपण स्‍यैणिक बात सुणी तब उकैं भौत रीश ऐ।<verse number="20" style="v" />और वील यूसुफ कैं जेल मिं बन्‍द करि दे।<verse number="21" style="v" />लेकिन प्रभु परमेश्‍वरकि दया यूसुफ मिं जेल मिं लै छी।<verse number="22" style="v" />यैक लिजी जेलक मुखियाल सब कैदियों कैं यूसुफ कैं सौंप देईं, और उं जेल मिंयूसुफक हुकुमल काम करछी।<verse number="23" style="v" />और जेलक उ मुखिया सब कामक लिजी यूसुफ मिं भरौस करछी। और जो कामयूसुफ करछी उकैं सफल बणूण मिं परमेश्‍वर वीक मधत करछी।</para>
<chapter number="40" style="c" />
<para style="s">यूसुफ कैदियोंक स्‍वीणक अर्थ बतूं</para>
<para style="r">(उत्‍पत्ति ४०)</para>
<para style="p"><verse number="1" style="v" />यैक बाद रॉजक र्‌वट पकूणियल और अंगूरक रस दिणिवॉल दुसर पधानल आपणमालिक कैं नराज करि दे।<verse number="2" style="v" />यैक लिजी वील उं द्विनों कैं जेल मिं खितौ।<verse number="4" style="v" />और वांक मुखियाल उनुकैं यूसुफक देखभाल मिं धरौ।</para>
<para style="p"><verse number="5" style="v" />जब भौत बखत है गोय, तब एक रात उं द्विनोंल अलग-अलग स्‍वीण देखीं।<verse number="6" style="v" />रात्ति पर यूसुफ उनर पास गो। जब वील देखौ कि उं परेशान है रईं,<verse number="7" style="v" />तब वील उनुधैं पुछौ, "तुम इदुक परेशान किलै देखीणाछा?"<verse number="8" style="v" />उनुल जबाब दे, "बेई ब्‍याव हमुल स्‍वीण देखौ, पर यां उनर अर्थ बतूणी क्‍वे न्‍हैं।"यूसुफल कौ, "के यौ सांचि न्‍हैंती कि स्‍वीणक अर्थ बतूणक काम सिरफ परमेश्‍वरकछु? तुम आपण स्‍वीण मिकैं बताओ।"</para>
<para style="p"><verse number="9" style="v" />तब अंगूरक रस दिणी वॉलल आपण स्‍वीण यूसुफ कैं बता। वील कौ, "मील स्‍वीण मिंदेखौ कि म्‍यर सामण एक अंगूरक लगिल छु।<verse number="10" style="v" />और उ मिं तीन फाङ छिन। और उं फाङ मिं मील फूल लागण और अंगूर बणिबेरपाकण देखीं।<verse number="11" style="v" />और मील अंगूरक रस कप मिं निकालौ और उकैं रॉज कैं दे।"</para>
<para style="p"><verse number="12" style="v" />तब यूसुफल कौ, "त्‍यर स्‍वीणक अर्थ यौ छु कि उं तीन फाङ तीन दिन छिन।<verse number="13" style="v" />तीन दिनक बाद रॉज दुबार तुकैं त्‍यर पद सौंप द्‌यल। और तु पैलियक चारि फिर उकैंअंगूरक रस द्‌यलै।<verse number="14" style="v" />यैक लिजी मी तुधैं गुजारिश करनू कि जब तुकैं त्‍यर काम वापिस मिलि जॉल, तब तुमिकैं याद धरिये और तु म्‍यर बारि मिं रॉज कैं बताये और मिकैं यौ जेल बे भ्‍यारनिकलवै दिये।<verse number="15" style="v" />किलैकि सांचि मिं मिकैं इब्रानियोंक देश बे दास बणाई गो, और मी बिन के गल्‍तिकजेल मिं छूं।"</para>
<para style="p"><verse number="16" style="v" />जब र्‌वट पकूणियल देखौ कि स्‍वीणक अर्थ भल छु तब वील यूसुफ धैं कौ, "मील लैएक स्‍वीण देखौ। मील देखौ कि म्‍यर ख्‍वर मिं तीन डॉल छिन।<verse number="17" style="v" />सबों है मेलिक डॉल मिं रॉजक लिजी हरेक अलग-अलग किसमक र्‌वा‌ट छिन, लेकिनप्‍वथील उकैं चुनि-चुनिबेर खाणईं।"<verse number="18" style="v" />तब यूसुफल उकैं जबाब दे, "त्‍यर स्‍वीणक अर्थ छु कि उं तीन डॉल लै तीन दिनछिन।<verse number="19" style="v" />आज बे तीन दिनक बाद रॉज तेरि मुनइ काटिबेर लाश कैं बोट मिं लटकै द्‌यल। औरप्‍वथील त्‍यर मांश चुनि-चुनिबेर खॉल।"</para>
<para style="p"><verse number="20" style="v" />तिसर दिन रॉजक जनम दिन छी, और वील आपण सब कामदारों कैं दावत दे। वीलअंगूरक रस दिणिवॉल और र्‌वट पकूणी कैं जेल बे भ्‍यार निकालौ,<verse number="21" style="v" />और वील अंगूरक रस दिणी नौकर कैं दुबार वीक काम सौंप दे।<verse number="22" style="v" />लेकिन जस यूसुफल र्‌वट पकूणी कैं बतै रॉखछी वीक हाल उस्‍सै हौ। रॉजल वीकगर्दन कटैबेर उकैं बोट मिं लटकै दे।</para>
<para style="p"><verse number="23" style="v" />पर अंगूरक रस दिणिवॉल रॉज कैं यूसुफक बारि मिं बतूण भुल गोय।</para>
<chapter number="41" style="c" />
<para style="s">रॉज स्‍वीण देखुं</para>
<para style="r">(उत्‍पत्ति ४१:१-१३)</para>
<para style="p"><verse number="1" style="v" />द्वी सालक बाद मिस्रक रॉजल एक स्‍वीण देखौ, कि उ नील नामक गाड़क किनॉर मिं ठॉड़ हैरौ।<verse number="2" style="v" />तब वील स्‍वीण मिं गाड़ भितेर बे सात गोरु कैं उण देखौ, जो हट्‍ट-कट्‌ट और देखीणॉक जबरदस्‍त छी। और उं किनॉर ऐबेर घा चरण लागीं।<verse number="3" style="v" />वीक बाद सात दुसॉर गोरु गाड़ बे भैर निकलिबेर पैलिवॉल गोरुक दगाड़ ठॉड़ हईं। लेकिन यौं गोरु दुबाव और देखीण मिं बेकार छी।<verse number="4" style="v" />यौं सात दुबाव-पताव गोरुल भॉल मोटि गोरु कैं खै दे। तब रॉजकि नीन टुटि पड़ी।</para>
<para style="p"><verse number="5" style="v" />लेकिन रॉज फिर सित गोय। वील नीन मिं दुबार स्‍वीण मिं देखौ कि सात अनाजॉक लम्‍ब-चौड़ बालड़ यक्‍कै बोट बे ऐ रईं।<verse number="6" style="v" />और उनार पछिल बे सात मरियल और वैलाईं जॉस बालाड़ निकलीं।<verse number="7" style="v" />तब मरियल बालड़ोंल भॉल बालड़ों कैं खै ले। वीक बाद रॉज बिज गोय।</para>
<para style="p"><verse number="8" style="v" />यौं स्‍वीणक कारणल रॉज भौत परेशान छी। वील सब जाणणी-सुणनियों कैं बुलैबेर उनुकैं आपण स्‍वीण बता, पर क्‍वे लै उनर ठिक अर्थ नि बतै सक।</para>
<para style="p"><verse number="9" style="v" />तब रॉजक अंगूरक रस दिणी नौकर कैं यूसुफकि याद ऐ। वील रॉज धैं कौ, "जो म्‍यर दगाड़ हौ, मिकैं याद उणौ।<verse number="10" style="v" />जब तुम हम द्वी पधानों देखि गुस्‍स है राछिया और तुमुल हम द्विनों कैं जेल मिं खिति रॉखछी,<verse number="11" style="v" />तब हम द्विनोंल स्‍वीण देखौ।<verse number="12" style="v" />वां हमर दगाड़ एक हिब्रु लौंड छी, जो पैली सेनाक सैपक नौकर छी। हमुल उकैं आपण स्‍वीण बता, और वील हमुकैं वीक अर्थ समझा।<verse number="13" style="v" />जस वील हमुकैं स्‍वीणक अर्थ बताछी, उसै हौ। जस वील कौछी, मिकैं आपण पद वापिस मिलौ और र्‌वट पकूणी कैं बोट मिं लटकाई गो।"</para>
<para style="s">यूसुफ रॉजक स्‍वीणक अर्थ बतूं</para>
<para style="r">(उत्‍पत्ति ४१:१४-३७)</para>
<para style="p"><verse number="14" style="v" />तब रॉजल यूसुफ कैं बुलवा और उं जल्‍दी यूसुफ कैं जेल बे भ्‍यार ल्‍याईं। यूसुफ बाव बणैबेर और लुकुड़ बदइबेर जल्‍दी रॉजक पास आ।<verse number="15" style="v" />तब रॉजल यूसुफ धैं कौ, "मील एक स्‍वीण देखौ, लेकिन वीक अर्थ बतूणी क्‍वे न्‍हैं। मील त्‍यर बारि मिं सुण रॉखौ कि तु स्‍वीणक अर्थ बतूंछै।"<verse number="16" style="v" />यूसुफल रॉज कैं जबाब दे, "ना, मी नि जाणन, लेकिन परमेश्‍वरक जरियल मी तुमुकैं वीक ठिक-ठिक जबाब दी सकनू।"<verse number="17" style="v" />तब रॉजल आपण स्‍वीण यूसुफ कैं बताईं।</para>
<para style="p"><verse number="25" style="v" />वीक बाद यूसुफल रॉज धैं कौ, "तुमार द्विवै स्‍वीणोंक अर्थ यक्‍कै छु।<verse number="26" style="v" />सात भॉल गोरु, सात साल और सात ग्‍योंक बालाड़ लै सात भॉल साल छन।<verse number="27" style="v" />यैक अलावा सात मरियल गोरु और वैलाईं बालाड़ वीक बादॉक अकालक सात साल छन।<verse number="28" style="v" />परमेश्‍वर जो काम करणिवॉल छन उकैं उनुल तुमुकैं दिखै है।<verse number="29" style="v" />ऑब पैली सात साल यॉस आल, जमिं पुर देश मिं भौत अन्‍न पैद ह्‌वल।<verse number="30" style="v" />लेकिन वीक बाद सात सालक लिजी अकाल पड़ौल जो पुर देश कैं खतम करि द्‌यल।<verse number="31" style="v" />यौ अकालक कारणल पुर देशक अन्‍नक के पत्त नि चलल, किलैकि यौ बखत मिं कैं के लै पैद नि ह्‌वल।<verse number="32" style="v" />तुमुल द्वी बार एक स्‍वीण यैक लिजी देखौ कि परमेश्‍वरल यौ बात पक्‍क तय करि है और उ जल्‍दी यौ करॉल।</para>
<para style="p"><verse number="33" style="v" />ऑब तुम जल्‍दी एक समझदार मैंस कैं पुर देशक जवाबदारी सौंपो।<verse number="34-35" style="v" />और वीक अलावा तुम अलग-अलग मैंसों कैं पुर मिस्र देश बे अन्‍न जॉम करणक लिजी छांटिया, जो हरेक मैंसों धैं उं सात भॉल सालों मिं जो अन्‍न पैद हो, वीक पचूं हिस्‍स जॉम करो। यौं मैंसों कैं आदेश दिया, कि उ अन्‍न गोदामों मिं जॉम करिया। और यौं अन्‍न कैं तब तलक बचाई जाओ जब तलक अन्‍न पैद हुणौ।<verse number="36" style="v" />फिर जब सात साल तलक अकाल पड़ौल तब यौं अनाज काम आल। और इसिक देश बर्बाद हुण है बचि जॉल।"</para>
<para style="p"><verse number="37" style="v" />यौ राय रॉज और वीक सब दरबारियों कैं भलि लागी।</para>
<para style="s">यूसुफ उप-रॉज बणुं</para>
<para style="r">(उत्‍पत्ति ४१:३८-५७)</para>
<para style="p"><verse number="38" style="v" />रॉजल आपण दरबारियों धैं कौ, "के हमुकैं यौ मैंसक चारि जमिं परमेश्‍वरक आत्‍मा बास करुं दुसर मैंस कैं मिलि सकछा?"<verse number="39" style="v" />यैक लिजी रॉजल यूसुफ धैं कौ, "परमेश्‍वरल तुमुमिं यौ बात प्रकट करी। यैक लिजी यां तुमर बारबर समझदार और बुद्धिमान मैंस क्‍वे न्‍हैं।<verse number="40" style="v" />तुम मिस्र देशक उप-रॉज ह्‌वला! मेरि प्रजा तुमर हुकुमक पालन करलि। केवल मी यौ देश मिं तुमुहै ठुल हूंल।"</para>
<para style="p"><verse number="42" style="v" />तब रॉजल आपण हातकि मुनड़ि निकालिबेर यूसुफ कैं दे और उकैं एक बढ़िया-बढ़ि मलमलक कुर्त पैरा। और वीक गव मिं एक सुनक हार लै खितौ।<verse number="44" style="v" />रॉजल यूसुफ धैं कौ, "मी रॉज छूं लेकिन तुमर हुकुमक बिन मिस्र देश मिं के नि है सकन।"<verse number="45" style="v" />रॉजल यूसुफक नाम "सापनथ-पानेह" धरौ, यैक अर्थ छु, "परमेश्‍वर ज्‍यून छु और उं बात करनी।" वील ओन नगरक पुरोहित पोटीफेरकि चेलि आसनतक दगाड़ वीक ब्‍या करि दे। इसिक यूसुफ कैं मिस्र देश मिं अधिकार मिलौ।</para>
<para style="p"><verse number="46" style="v" />जब यूसुफल मिस्र देशक रॉजक सेवा करण शुरु करी, तब उ तीस सालक छी। उ रॉजक दरबार बे ऐबेर पुर मिस्र देश मिं घुमण लागौ। यूसुफ रथ मिं भैबेर हर जॉग जांछी और वीक अघिल बे मैंस यौ बतूणक लिजी जांछी कि "खबरदार, उप-रॉज उणौ!" और यौ सुणिबेर सब मैंस उकैं पैलाग करछी।</para>
<para style="p"><verse number="47" style="v" />सुकालक सात सालों मिं, गॉड़ों मिं भौत जादे अनाज पैद हौ।<verse number="48" style="v" />तब यूसुफल हरेक नगरक गॉड़-भिड़ों बे अन्‍न जॉम करवा।<verse number="49" style="v" />यूसुफल समुद्रक धूलक समान अन्‍न जॉम करवै ले। यां तलक कि बाद-बाद मिं वील उ अनाज कैं तोलण लै छोड़ि दे, किलैकि उकैं नॉपण लै भौत मुश्‍किल छी।</para>
<para style="p"><verse number="50" style="v" />यूसुफकि स्‍यैणिल अकाल उण है पैली यूसुफॉक द्वी च्‍यालों कैं जनम दे।<verse number="51" style="v" />यूसुफल आपण ज्‍यठ च्‍यलक नाम मनश्‍शे धरौ, किलैकि उ कूंछी, "परमेश्‍वरल म्‍यार दु:ख दूर करि हैली और म्‍यर परिवारॉक दुखों कैं लै भुलै है।"<verse number="52" style="v" />वील दुसर च्‍यलक नाम एफ्राइम धरौ किलैकि उ कूंछी, "परमेश्‍वरल मिकैं उ देश मिं फलवंत करौ, जमिं मील भौत दु:ख ठेल रॉखछी।"</para>
<para style="p"><verse number="53" style="v" />मिस्र देश मिं सुकालक सात साल पुर हईं,<verse number="54" style="v" />और ऑब सात सालक अकाल शुरु हुण लागौ, जस यूसुफल कै रॉखछी।<verse number="55" style="v" />जब मिस्र देशक मैंसों कैं भूक-मरी है, तब उं रॉजक सामण अन्‍नक लिजी डाड़ मारण लागीं। रॉजल उनुकैं यौ कैबेर यूसुफक पास भेजौ कि जस उ कौल, उस करिया।<verse number="56" style="v" />तब यूसुफ अनाजक गोदाम खोलिबेर उ अन्‍न बेचण लागौ।<verse number="57" style="v" />यूसुफक पास दुसॉर देशोंक मैंस लै अन्‍न खरीदणक लिजी उणाछी, किलैकि पुर धरति मिं भयंकर अकाल छी।</para>
<chapter number="42" style="c" />
<para style="s">यूसुफॉक भै वीक पास उंनी</para>
<para style="r">(उत्‍पत्ति ४२:१-२८)</para>
<para style="p"><verse number="1" style="v" />ऐल जब कनान देश मिं लै यौ अकाल पड़ि रौछी, तब याकूब कैं पत्त लागौ कि मिस्र देश मिं अनाज छु। तब वील आपण च्‍यालों धैं कौ, "तुम एक दुसरक मूख किलै चाणाछा?<verse number="2" style="v" />मील सुणौ कि मिस्र देश मिं अनाज छु। तुम वां जाओ और खॉणक लिजी अनाज खरीदिबेर ल्‍याओ, जैल हम ज्‍यून रूंल।"</para>
<para style="p"><verse number="4-5" style="v" />यैक लिजी याकूबॉक च्‍याल लै दुसॉर देशोंक मैंसोंक चारि मिस्र देश मिं अनाज खरीदणक लिजी ऐ राछी। लेकिन याकूबल यूसुफक नॉन भै बिन्‍यामीन कैं उनर दगाड़ नि भेजि रॉखछी, किलैकि उ डरछी कि कैं बिन्‍यामीन मिं क्‍वे मुशीबत नि ऐ पड़ो।</para>
<para style="p"><verse number="6" style="v" />यूसुफ मिस्र देशक उप-रॉज छी, और उ सब देशोंक मैंसों कैं अनाज बेचछी। यूसुफॉक भै लै वीक सामण आईं और उनुल चौड़ हबेर यूसुफ कैं पैलाग करौ।<verse number="7-8" style="v" />जब वील आपण भैनों कैं देखौ, तब उनुकैं पछ्‌याण ले पर उनुल नि पछ्‌याण। तब यूसुफल उनर दगाड़ अपछ्‌याणक चारि बात करी। वील उनुधैं जोर-जोरल पुछौ, "तुम को छा, और कांबे ऐ राछा?" उनुल जबाब दे, "हम अनाज खरीदणक लिजी कनान देश बे ऐ रयूं।"</para>
<para style="p"><verse number="9" style="v" />और तब यूसुफ कैं आपण स्‍वीण याद आ, जो वील आपण भैनोंक बारि मिं देखि रॉखछी।</para>
<para style="p">वील उनुधैं कौ, "तुम लोग जासूस छा, और मिस्र देशक भेद लिणक लिजी ऐ राछा।"<verse number="10" style="v" />उनुल यूसुफ धैं कौ, "नै, नै, मालिक, हम तुमर दास छूं और यां सिरफ अनाज खरीदणक लिजी ऐ रयूं।<verse number="11" style="v" />हम सब भै छूं। हम सांचि कूणयूं कि हम जासूस न्‍हैंतियूं!"<verse number="12" style="v" />लेकिन यूसुफल कौ, "ना, तुम मिस्र देशक भेद लिणक लिजी ऐराछा।"<verse number="13" style="v" />उनुल फिर कौ, "ना, हम बार भै छूं। और हमर घर कनान देश मिं छु, हमर सबों है नॉन भै बौज्‍यूक दगाड़ घर मिं छु। और एक भै ऑब नि रौय।"</para>
<para style="p"><verse number="14" style="v" />यूसुफल उनुधैं कौ, "जो बात मील तुमुधैं कै उ सांचि छु, तुम जासूस छा।<verse number="15" style="v" />तुमर पूछताछ करी जालि। मी रॉजकि कसम खांनू कि जब तलक तुमर नॉनवॉल भै नि आल तब तलक तुम यां बे नि जै सकना।<verse number="16" style="v" />तुम आपुं मिं बे एक भै कैं घर भेजो कि उ तुमर भै कैं लिबेर आओ। तब तलक तुम बन्‍दी रौला। यैल तुमेरि बातकि पूछताछ करी जालि कि तुम सांचि छा या झुट। रॉजक जीवनक कसम तुम जासूसै छा!"</para>
<para style="p"><verse number="17" style="v" />तब यूसुफल उनुकैं तीन दिन तलक जेल मिं धरौ।</para>
<para style="p"><verse number="18" style="v" />तीन दिनक बाद यूसुफल उनुधैं कौ, "मी परमेश्‍वर कैं माननू, यैक लिजी मी तुमुकैं यौ साबित करणक एक मौक दिंनू कि तुम सांचि कूणाछा। तुम यौ साबित करो और मी तुमुकैं ज्‍यून रुण द्‍यूंल।<verse number="19" style="v" />अगर तुम सांचि मैंस छा, तब तुमुमिंबे एक भै जेल मिं रओ और बकाइ सब भै आपण परिवारक लिजी अनाज लिबेर जाओ।<verse number="20" style="v" />लेकिन तुम आपण सबों है नॉन भै कैं म्‍यर सामण लिबेर आया। इसिक तुमेरि बात लै सांचि होलि और तुम मरण है बचि जाला।"</para>
<para style="p"><verse number="21" style="v" />तब भैनोंल आपस मिं बात करिबेर कौ, "सांचि मिं हम आपण भै यूसुफक प्रति कसूरदार छूं। जब वील हमुधैं दयाकि भीख मांगी, तब हमुल वीक दु:ख देखौ लेकिन हमुल के नि कर। ऑब हमुधैं वीक दु:खक बदाव ली जॉल।"<verse number="22" style="v" />रूबेनल उनुधैं कौ, "के मील तुमुधैं नि कौछिया कि यूसुफक खिलाफ पाप नि करो? पर तुमुल मेरि बात नि सुणि। ऑब हमुकैं यैक सजा मिलेलि।"</para>
<para style="p"><verse number="23" style="v" />यूसुफ और उनरि बीच बात-चीत एक तिसर आदिमक जरियल हुंछी, जो उं द्विनोंकि बात समझछी। इसिक उनुकैं यौ बातक पत्त नि चल कि यूसुफ उनरि भाषा कैं समझुं।<verse number="24" style="v" />यूसुफ उनर सामण बे पलिकै जैबेर डाड़ मारण लागौ। जब उ फिर उनर सामण आ तब वील शिमोन कैं उनर सामण बदवैबेर बन्‍दी बणै ले।</para>
<para style="p"><verse number="25" style="v" />तब यूसुफल आपण दासों कैं हुकुम दे कि भैनोंक बोरियों मिं अनाज भर दियो और हर एकक रुपैं लै उनार बोरियों भितेर धरि दिया। और उनुकैं बॉटक लिजी खॉण लै दिया। उनुल उसै करौ।</para>
<para style="p"><verse number="26" style="v" />यूसुफॉक भै अनाजक बोरि आपण आपण गधों मिं लादिबेर वां बे जानै रईं। बॉट मिं, जब उं रात बितूणक लिजी रुकीं, तब उनुमिं बे एकल आपण गधा कैं चार दिणक लिजी बोरि खोलौ। तब वील वैं आपण रुपैं देखीं!<verse number="28" style="v" />वील आपण भैनों कैं बुलैबेर कौ, "अरे, देखौ म्‍यार रुपैं यैं छन! यौं म्‍यर बोरि मिं छी!" यौ सुणिबेर उं सब डरि पड़ीं और एक-दुसरक मूख चाण लागीं, कि परमेश्‍वरल हमर दगाड़ यौ के करौ?</para>
<para style="s">भै आपण घर पुजीं</para>
<para style="r">(उत्‍पत्ति ४२:२९-३८)</para>
<para style="p"><verse number="29" style="v" />जब उं कनान देश मिं आपण बौज्‍यूक पास पुजीं तब उनुल कौ,<verse number="30" style="v" />"मिस्र देशक उप-रॉजल हमर दगाड़ भली कै बात नि करी। वील हमुकैं उ देश मिं जासूस समझौ।<verse number="31" style="v" />लेकिन हमुल कौ, "हम सांचि मैंस छूं, हम क्‍वे जासूस न्‍हैंतियूं।<verse number="32" style="v" />हम बार भै यक्‍कै मैंसक च्‍याल छूं। हमर एक भै ऑब ज्‍यून न्‍हैं। और एक भै हमर बौज्‍यूक दगाड़ कनान देश मिं छु।"<verse number="33" style="v" />तब उ देशक उप-रॉजल हमुधैं कौ, "अगर तुम यौ काम करला, तब मी मॉन ल्‍यूंल कि तुम सांचि मैंस छा। तुम आपण भैनों मिंबे एक कैं म्‍यर पास छोड़ि जाओ और बाकि आपण पुर परिवारक लिजी अन्‍न लिबेर जाओ।<verse number="34" style="v" />और आपण नॉन भै कैं म्‍यर पास लिबेर आओ। जब मिकैं भरौस ह्‌वल कि तुम जासूस न्‍हैंता, तब मी तुमर यौ भै कैं लै छोड़ि द्‍यूंल, और तुम हमर यौ देश मिं धंध लै करि सकला।""</para>
<para style="p"><verse number="35" style="v" />जब उनुल आपण अन्‍नक बोरि खोलीं तब उनुल आपण-आपण रूपैंक थैल लै बोरियों मिं देखीं। उं सब डरि पड़ीं।<verse number="36" style="v" />याकूबल कौ, "तुमुल मिकैं बे-औलाद करि है! यूसुफ तो नि रौय, ऑब शिमोन लै न्‍हैं, और तुम बिन्‍यामीन कैं लै ली जाणकि बात करणाछा! यौ सब परेशानी मिं पर ऐ रै।"<verse number="37" style="v" />रूबेनल आपण बौज्‍यू धैं कौ, "अगर मी बिन्‍यामीन कैं वापिस नि ल्‍यूंल, तब तुम म्‍यार द्विवै च्‍यालोंक गव काटि दिया। पर ऐल तुम तकैं मिकैं सौंप दियो। मी तकैं तुमर पास जरूड़ वापिस लूंल।"<verse number="38" style="v" />लेकिन याकूबल कौ, "बिन्‍यामीन तुमर दगाड़ कतई नि जाओ। वीक भै यूसुफ तो मरि गो, ऑब यौ यकलै बचि रौ। मी बुड़ छूं, और अगर बॉट मिं बिन्‍यामीन मिं क्‍वे परेशानी आलि तब मी यौ दु:खलै मरि जूंल।"<note caller="+" style="f">यूसुफ और बिन्‍यामीन याकूबक स्‍यैणि राहेलक च्‍याल छी जकैं उ भौत जादे प्‍यार करछी। उ बिन्‍यामीन कैं जनम दिण बखत मरि गेछी। दुसॉर च्‍याल याकूबॉक और स्‍यैणियोंक छी।</note></para>
<chapter number="43" style="c" />
<para style="s">याकूबॉक च्‍याल दुबार मिस्र जानै</para>
<para style="r">(उत्‍पत्ति ४३:१-१५)</para>
<para style="p"><verse number="1" style="v" />कनान देश मिं आजि तलक भयंकर अकाल छी।<verse number="2" style="v" />जो अन्‍न याकूबॉक च्‍याल मिस्र देश बे पैली ल्‍यै राछी, उ खतम हुणक बाद याकूबल उनुधैं कौ, "तुम दुबार मिस्र देश जैबेर हमर लिजी आजि अन्‍न खरीद ल्‍याओ।<verse number="3" style="v" />लेकिन यहूदाल आपण बौज्‍यू धैं कौ, "मिस्र देशक उप-रॉजल हमुकैं समझैबेर कै रॉखछी कि जब तलक तुमर दगाड़ तुमर नॉन भै नि ह्‌वल तब तलक तुम म्‍यर पास नि आया।<verse number="4" style="v" />अगर तुम हमर दगाड़ बिन्‍यामीन कैं लगूंछा, तब हम मिस्र देश जैबेर तुमर लिजी अनाज मोल ल्‍यूंल।<verse number="5" style="v" />अगर तुम बिन्‍यामीन कैं नि भेजना, तब हम लै वां नि जै सकन।"</para>
<para style="p"><verse number="6" style="v" />याकूबल कौ, "तुमुल उ मैंस कैं यौ बात बतैबेर कि हमर एक भै आइ छु, म्‍यर लिजी भौत मुशीबत पैद करि है।"<verse number="7" style="v" />लेकिन उनुल कौ, "उ मैंसल हमर और हमर परिवारक बारि मिं हमुधैं चालाकिल सब बात पत्त करी। वील यौ लै पुछौ कि तुमर बौज्‍यू आइ ज्‍यूनै छना? के तुमर एक भै आइ छा? जो-जो वील पुछौ, हमुल वीक जबाब दे। हमुकैं के पत्त छी कि उ कौल, "आपण नॉन भै कैं यां ल्‍याया?""</para>
<para style="p"><verse number="8" style="v" />यहूदाल आपण बौज्‍यू धैं फिर कौ, "बिन्‍यामीन कैं म्‍यर दगाड़ भेजि दियो। तब हम सब भै मिस्र देश जांनू जैल तुम, हम और नॉनतिन बचि सको।<verse number="9" style="v" />बिन्‍यामीनक हिफाजतकि जवाबदारी मी लिंनू। अगर मी यकैं तुमर पास वापिस नि पुजूंल, तब हमेशा तलक तुमर कसूरदार रूंल।<verse number="10" style="v" />अगर हमुल इतुक देर नि करि हुंछी, तब हम ऐल तलक मिस्र देश बे अन्‍न लिबेर तिबार वापिस यां ऐ जांछी!"</para>
<para style="p"><verse number="11" style="v" />आखिर मिं याकूबल उनुधैं कौ, "ठिक छु। यौ बार तुम कनान देशक सब महेंग-महेंग चीजों कैं जस इत्र, धूप, मश्‍याल, मौ, पिस्‍त और बदाम लिबेर मिस्र देशक उप-रॉजक लिजी भेट ली जाया।<verse number="12" style="v" />वीक अलावा तुम पैलियक है दुगुण डबल ली जाया। और जो रुपैं तुमार बोरियों मिं वापिस ऐ राछी, उं रुपैं लै वापिस ली जाया। है सकुं कि पैली बार उनर गल्‍तिल उं वापिस तुमर पास ऐ गेई।<verse number="13" style="v" />तुम बिन्‍यामीन कैं लिबेर फटाफट मिस्रक उप-रॉजक पास जाओ।<verse number="14" style="v" />सबों है ठुल परमेश्‍वरक जरियल उ मैंसक दया तुमु पर हो, जैल उ तुमर भै जो वीक पास बन्‍दी छु और बिन्‍यामीन सहित तुम सबों कैं अनाज दिबेर वापिस लै लगै दियो।"</para>
<para style="p"><verse number="15" style="v" />तब यूसुफॉक भै बिन्‍यामीन, भेट, और रूपैंनों कैं लिबेर मिस्र देश मिं यूसुफक पास पुजीं।</para>
<para style="s">भै यूसुफक महल मिं</para>
<para style="r">(उत्‍पत्ति ४३:१६-३४)</para>
<para style="p"><verse number="16" style="v" />जब यूसुफल आपण भैनों कैं फिर देखौ, और उनर दगाड़ बिन्‍यामीन कैं लै देखौ, तब वील आपण घरेलू अधिकारी धैं कौ, "इनुकैं महल मिं ली जाओ और बाकर काटिबेर खॉण तैय्‍यार करो। आज यौ सब म्‍यर दगाड़ खॉण खाल।"<verse number="17" style="v" />जस यूसुफल कौ वील उसै करौ। उ उनुकैं यूसुफक महल मिं ली गो।</para>
<para style="p"><verse number="18" style="v" />तब उं सब भै डरि पड़ीं किलैकि उनुकैं यूसुफक महल मिं ली जाई जाणौछी। उनुल आपस मिं कौ, "जो रुपैं पैली बार हमर बोरियों मिं धरि रॉखछी, वीक कारणल हमुकैं यां लाई गो, जैल उं हमुमिं दोष लगै सको और हमुकैं गुलाम बणैबेर हमार गधों कैं लै छड़ै ल्‍याल।"</para>
<para style="p"><verse number="19" style="v" />यैक लिजी उनुल यूसुफक घरेलू अधिकारीक पास जैबेर बात-चीत करी।<verse number="20" style="v" />उनुल कौ, "हे हमर मालिक, हम पैली अनाज खरीदणक लिजी लै ऐ राछी।<verse number="21" style="v" />और जब वापिस जाणाछी तब बॉट मिं हमुल आपण खॉणक लिजी अनाज निकालण पर रुपैं वैं देखीं, उ बोरि भितेरै छी। यौ कारणल हम उ रकम कैं आपण दगाड़ वापिस लै रयूं।<verse number="22" style="v" />और हम अनाज खरीदणक लिजी आइ रकम लिबेर लै ऐ रयूं। हम नि जाणन कि उं डबल हमार बोरियों मिं कैल धरीं।"</para>
<para style="p"><verse number="23" style="v" />लेकिन वील कौ, "डरिया झन, बेफिकर रओ। तुमार डबल तो मिकैं मिलि ग्‍याछी। तुम और तुमर बौज्‍यूक परमेश्‍वरल उं डबल तुमार बोरियों मिं धरि ह्‌वाल।" तब उ शिमोन कैं निकालिबेर उनर पास ला।</para>
<para style="p"><verse number="24" style="v" />फिर उ मैंसल उनुकैं यूसुफक महल मिं ली जैबेर पाणि दे, जैल उनुल आपण खुट ध्‍वेईं। वीक बाद वील उनार गधों कैं चार ले दे।<verse number="25" style="v" />तब उनुल यूसुफक उण है पैली आपणि भेट वीक लिजी तैय्‍यार धरीं, किलैकि उनुकैं पत्त छी कि ऑब यूसुफ उणी छु।</para>
<para style="p"><verse number="26" style="v" />जब यूसुफ महल मिं आ, तब उं आपण भेट लिबेर वीक पास गेईं और चौड़ हबेर पैलाग करौ।<verse number="27" style="v" />यूसुफल उनेरि घरकि खबर-बाद पुछी, कि तुमर बौज्‍यू कॉस है रईं? के उं आइ छनै छिना?<verse number="28" style="v" />उनुल जबाब दे, "हमार बौज्‍यू ठिक-ठाक छन।" तब उनुल फिर चौड़ हबेर यूसुफ कैं पैलाग करौ।</para>
<para style="p"><verse number="29" style="v" />यूसुफल मेलिबे चैबेर आपण शांक्‍कै भै बिन्‍यामीन कैं देखिबेर उनुधैं पुछौ, "के यौ तुमर सबों है नॉन भै छा, जैक बारि मिं तुमुल बताछी?" वील बिन्‍यामीन धैं कौ, "च्‍यला, परमेश्‍वर तुकैं खूब आशीश दियो।"<verse number="30" style="v" />तब वीक बाद यूसुफ उलबे जल्‍दी उठौ, किलैकि आपण नॉन भै कैं देखिबेर वीक गव भरी आ। उ उठिबेर आपण कम्र मिं ऐबेर डाड़ मारण लागौ।<verse number="31" style="v" />फिर उ मूख ध्‍वेबेर भ्‍यार आ, और वील हुकुम दे कि खॉण लगाओ।</para>
<para style="p"><verse number="33" style="v" />यूसुफक भै वीक सामण आपण उमरक हिसाबल भैटाई गेईं। सबों है पैली ज्‍यठ और आखिर मिं निकांस्‍सै। उं यौ देखिबेर ताजुबल एक-दुसरक मूख देखण लागीं।</para>
<para style="p"><verse number="34" style="v" />उनर लिजी नौकर यूसुफक मेज बे खॉण लिबेर आ, लेकिन बिन्‍यामीन कैं सबों हबेर पांच गुण जादे मिलौ। फिर उं सबोंल खा-पी और आनंद मना।</para>
<chapter number="44" style="c" />
<para style="s">यूसुफ आपण भैनों कैं परखूणौ</para>
<para style="r">(उत्‍पत्ति ४४:१-१३)</para>
<para style="p"><verse number="1" style="v" />यूसुफल आपण घरक अधिकारी कैं हुकुम दिबेर कौ, "यौं मैंसोंक बोरियों मिं इतुकअन्‍न भर दियो, जतुक यौं ली जै सकनी। और हरेकॉक रुपैं लै वीक बोरि मिं वापिसधरि दिया।<verse number="2" style="v" />और म्‍यर चांदिक गिलास कैं उनार सबों है नॉनवॉल भैक बोरि मिं अनाज औरडबलोंक दगाड़ धरि दिये।" तब वील उसै करौ।</para>
<para style="p"><verse number="3" style="v" />और वीक बाद रात्ति उज्‍याव हुण पर भैनों कैं उनर समान और गधोंक दगाड़ विदाकरी गो।<verse number="4" style="v" />यैक थ्‍वाड़ बाद यूसुफल आपण अधिकारी धैं कौ, "जाओ, उनर ख्‍याद पड़ो और जबउनर पास पुजला, तब उनुधैं कया, "तुमुल हमेरि भलाइक बदाव हमर दगाड़ बुराइकिलै करी?<verse number="5" style="v" />तुमुल हमर मालिकक चांदिक गिलास चोरि किलै करौ? उं उ गिलास मिं पाणि पिंछीऔर भविष्‍यबाणी लै करछी!"</para>
<para style="p"><verse number="6" style="v" />तब नौकरल उनर पिछ करिबेर उनुकैं पकड़ि ले और यौ सब बात वील उनुधैं कै।</para>
<para style="p"><verse number="7" style="v" />तब यूसुफॉक भैनोंल उधैं कौ, "हे मालिक, तुम यस किलै कूणाछा?<verse number="8" style="v" />देखो, हमुकैं पैली बारक जो रुपैं हमार बोरियों मिं मिली, हम उनुकैं लै कनान देश बेतुमर पास वापिस लिबेर आयूं। फिर हम आपण मालिकक घर बे सुन या चांदिक चोरिकिलै करुन?<verse number="9" style="v" />तुम हमार बोरियों कैं खोलिबेर देखो और जैक बोरि मिं तुमुकैं उ गिलास मिलल तुमउकैं मारि दिया और हम सब भै लै तुमर गुलामी करुंल।"<verse number="10" style="v" />तब यूसुफक अधिकारील कौ, "जस तुम कूंछा, मी उसै करुंल, लेकिन सिरफ उ मैंसहमर दास ह्‌वल जैक पास उ गिलास मिलल, और सब आजाद ह्‌वाल।"<verse number="11" style="v" />यौ सुणिबेर उं सब भैनोंल सरासरि आपण-आपण बोरियों कैं भिं मिं खोलि दे।</para>
<para style="p"><verse number="12" style="v" />तब यूसुफक नौकरल उं सब भैनोंक बोरियों मिं चाण शुरु करौ और उकैं बिन्‍यामीनकबोरि मिं यूसुफक गिलास मिलौ।</para>
<para style="p"><verse number="13" style="v" />और यौ देखिबेर कि बिन्‍यामीनक बोरि मिं गिलास मिलौ उं सब भैनोंल आपण-आपणलुकुड़ फाड़िबेर शोक मना और उं बोरियों कैं गधों मिं दुबार लादिबेर नगरक तरफवापिस लौटीं।</para>
<para style="s">बिन्‍यामीनक लिजी बिनती</para>
<para style="r">(उत्‍पत्ति ४४:१४-३४)</para>
<para style="p"><verse number="14" style="v" />यैक बाद फिर यूसुफॉक भै वीक महल मिं लौट आईं। यूसुफ वैं छी, और उं वीकखुटॉन मिं पड़ीं।<verse number="15" style="v" />यूसुफल उनुधैं कौ, "तुमुल यौ कस काम करौ? के तुम यौ नि जाणछिया कि मी हरेकभेदोंक बारि मिं जाणनू?"<verse number="16" style="v" />यहूदाल यूसुफ धैं कौ, "हम आपुं कैं बेकसूर कसिक ठैरूंनू? परमेश्‍वर हमर आजतलकक सब पापोंक सजा हमुकैं दिणौ। ऑब हम सब तुमार गुलाम छूं।"</para>
<para style="p"><verse number="17" style="v" />लेकिन यूसुफल उनुधैं कौ, "ना, ना, केवल उ म्‍यर गुलाम बणल जैक पास म्‍यरगिलास मिलौ और बाकि तुम लोग भली कै आपण घर जाओ।"</para>
<para style="p"><verse number="18" style="v" />तब यहूदाल यूसुफक नजिक ऐबेर उधैं कौ, "हे म्‍यर स्‍वामी, किरपा करिबेर आपण यौसेवक कैं के कूण दियो। मी तुमुकैं यौ बतूण चां लेकिन तुम मि पर नराज नि होया,किलैकि तुम रॉजक बराबरक छा।<verse number="19" style="v" />म्‍यर मालिक, तुमुल आपण यौ सेवक धैं यस पुछछी कि त्‍यर बौज्‍यू और दुसॉर भैछिना?<verse number="20" style="v" />तब हमुल तुमुकैं बताछी, "हमार बौज्‍यू बुड़ छन और उनर बुढ़ापाक एक च्‍यल छु। उहमर सबों है नॉन भै छु और वीक एक शांक ठुल भै मरि गो। और ऑब उ आपणइजक औलादों मिं बे एकलै बची छु, यैक लिजी हमार बौज्‍यू उकैं सबों है जादे प्‍यारकरनी।"<verse number="21" style="v" />यौ सब सुणणक बाद तुमुल हमुकैं यौ हुकुम देछी, कि उकैं म्‍यर पास ल्‍याया, जैल मीउकैं देखि सकुं।<verse number="22" style="v" />हमुल आपण स्‍वामी धैं कौछी, "उ लौंड आपण बौज्‍यू कैं नि छोड़ि सकन। अगर उयस करल, तब वीक बौज्‍यू मरि जॉल।"<verse number="23" style="v" />तब तुमुल हमुकैं चिताक करै हैछी, कि जब तलक तुमर दगाड़ तुमर नॉन भै नि आलतब तलक तुम म्‍यर दगाड़ भेट नि करि सकना।<verse number="24" style="v" />हम आपण बौज्‍यूक पास गोयूं और उनुकैं तुमेरि बात बतै।<verse number="25" style="v" />जब हमर बौज्‍यूल कौ, "मिस्र देश जाओ और हमर लिजी अन्‍न खरीदिबेर ल्‍याओ,"<verse number="26" style="v" />तब हमुल कौ, "हम नि जै सकन। अगर हमर सबों है नॉन भै हमर दगाड़ नि ह्‌वल,तब हम मिस्र देशक उप-रॉजक दगाड़ भेट नि करि सकन।"<verse number="27" style="v" />हमार बौज्‍यूल हमुधैं कौ कि तुम तो जाणछा कि मेरि स्‍यैणि राहेलल मिंबे द्वी च्‍यालोंकैं जनम देछी।<verse number="28" style="v" />एक च्‍यल मिकैं छोड़िबेर जानै रौ। यौ पक्‍क छु कि उकैं मारि दी ह्‌वल, किलैकि तबबटी मील उकैं कभै दुबार नि द्‍यख।<verse number="29" style="v" />अगर तुम यकैं लै म्‍यर दगाड़ बे ली जाला और यै पर क्‍वे मुशीबत ऐ पड़ेलि, तबतुम यौ शोकक दगाड़ मी बुड़ कैं मारि द्‌यला।</para>
<para style="p"><verse number="30-31" style="v" />ऑब अगर हम यकैं यैं छोड़िबेर आपण बौज्‍यूक पास वापिस जूंल और जब उं यकैंहमर दगाड़ नि देखॉल, तब उं पक्‍क मरि जॉल। किलैकि उनार प्राण तो यौ लौंड मिंअटकी छन।<verse number="32" style="v" />मील आपण बौज्‍यू धैं यौ लौंडक हिफाजतक वैद यौ कैबेर करि रॉखौ, कि अगर मीयकैं तुमर पास वापिस नि ल्‍यूंल, तब मी उमर भर तुमर कसूरदार रूंल।<verse number="33" style="v" />यैक लिजी दया करिबेर ऑब तुम हुकुम दियो कि यौ लौंडक बदाव, मी तुमर गुलामबणिबेर रुं और तुम यौ लौंड कैं आपण भैनोंक दगाड़ घर वापिस जाण दियो।<verse number="34" style="v" />अगर यौ लौंड हमर दगाड़ नि ह्‌वल, तब हम आपण बौज्‍यूक पास कसिक जूंल?किलैकि मी आपण बौज्‍यूक दु:ख नि देखि सकन।"</para>
<chapter number="45" style="c" />
<para style="s">यूसुफ आपण हकीकत बतूणौ</para>
<para style="r">(उत्‍पत्ति ४५:१-१५)</para>
<para style="p"><verse number="1" style="v" />तब यूसुफ आपुं कैं और नि रोक सक, और वील आपण सब कामदारों धैं जोरल कौ, "भ्‍यार जाओ!" फिर वील आपण भैनों धैं कौ, "मी तुमर भै यूसुफ छूं!"<verse number="2" style="v" />और उ इतुक जोरल डाड़ मारण लागौ कि जो भ्‍यार छी उनुल लै वीकि अवाज सुणी।<verse number="3" style="v" />यूसुफल आपण भैनों धैं फिर कौ, "मी यूसुफ छूं, के म्‍यार बौज्‍यू ज्‍यून छिना?" वीक भैनोंल उकैं के जबाब नि देय किलैकि उं डरणाछी।<verse number="4" style="v" />यूसुफल आपण भैनों धैं कौ, "म्‍यर पास आओ! मी सांचि मिं तुमर भै यूसुफ छूं, मिकैं तुमुल मिस्र देश उणी ब्‍यापारियोंक हात बेचछी।</para>
<para style="p"><verse number="5" style="v" />ऑब तुम दु:खी नि हो और न आपुं देखि रीश करो कि तुमुल मिकैं बेचौ। पर परमेश्‍वरल जिन्‍दगियों कैं बचूणक लिजी मिकैं यां भेजौ।<verse number="6" style="v" />ऐल सब जॉग द्वी साल बे अकाल पड़ि रौ, आजि पांच साल तलक रौल। यस मिं न यां कैं बल्‍द जोतियाल, और न फसल काटियेलि।<verse number="7" style="v" />परमेश्‍वरल तुमुहै पैली मिकैं यां भेजि रॉखौ कि तुम और तुमार नॉनतिनोंक वंशक धरति मिं हिफाजत करी जाओ और तुमेरि औलादों कैं बचाई जाओ।<verse number="8" style="v" />यैक लिजी मिकैं तुमुल यां नि भेज पर परमेश्‍वरल भेजौ। और उनुलै मिकैं रॉज कैं राय दिणी, वीक महलक मालिक और पुर मिस्र देशक उप-रॉज बणा।</para>
<para style="p"><verse number="9" style="v" />ऐल ऑब झट्‍ट करो, और बौज्‍यूक पास जैबेर उनुधैं कया कि तुमर च्‍यल यूसुफ यस कूणौछी कि परमेश्‍वरल मिकैं पुर मिस्र देशक मालिक बणै रॉखौ, यैक लिजी वांबे जल्‍दी म्‍यर पास यां ऐ जाओ।<verse number="10" style="v" />तुम म्‍यर नजिक गोशेन प्रदेश मिं रौला-तुम, तुमार नॉनतिन, तुमार गोरु-बॉछ, और यैक अलावा जो तुमर पास छु उनुकैं लिबेर यां आओ।<verse number="11" style="v" />यां मी तुमर लिजी अन्‍न-पाणिक इंतजाम करुंल, किलैकि अकालक पांच साल आइ बची छन। यां तुम, तुमर परिवार और तुमार दगड़ॉक मैंसोंक लिजी के कमी-पेशी नि ह्‌वेलि।</para>
<para style="p"><verse number="12" style="v" />देखो, तुमुल और बिन्‍यामीनल देखि रॉखौ कि तुमार दगाड़ बात करणी मी यूसुफ छु।<verse number="13" style="v" />तुम बौज्‍यू कैं मिस्र देश मिं म्‍यर ठुल पदक बारि मिं बताया। और जे के लै तुमुल देखौ, वीक बारि मिं लै उनुकैं जरूड़ बताया। ऑब जल्‍दी करिबेर बौज्‍यू कैं यां लिबेर आओ!"<verse number="14" style="v" />तब यूसुफ और बिन्‍यामीन एक दुसर कैं और उ दयाल भरी ग्‍याय हालिबेर डाड़ मारण लागीं।</para>
<para style="p"><verse number="15" style="v" />यूसुफल आपण सब भैनों कैं चुमौ और उनुकैं अङाव हालिबेर डाड़ मारी। फिर उं सब आपस मिं बातचीत करण लागीं।</para>
<para style="s">रॉजक न्‍यूंत</para>
<para style="r">(उत्‍पत्ति ४५:१६-२८)</para>
<para style="p"><verse number="16" style="v" />जब रॉजक महल मिं यौ खबर पुजी कि यूसुफॉक भै ऐ रईं, तब उं और वीक सब दरबारी खुशि हईं।<verse number="17" style="v" />रॉजल यूसुफ धैं कौ, "तुम आपण भैनों धैं कया कि उं आपण गधों मिं अन्‍न लादिबेर कनान देश जाओ।<verse number="18" style="v" />और जैबेर बौज्‍यू और आपण परिवार कैं लिबेर म्‍यर पास आओ। मी उनुकैं मिस्र देशक सबों है भल जॉग रुणक लिजी द्‍यूंल, और उं मिस्र देशक सब भल-भल खॉण खाल।<verse number="19" style="v" />उनुधैं कवो कि उं आपण बौज्‍यू, नॉनतिनों और स्‍यैणियोंक लिजी मिस्र देशकि गाड़ि लिबेर जाओ और उनुकैं उमिं बैठैबेर ल्‍याओ।<verse number="20" style="v" />उं आपण समानकि फिकर नि करो, किलैकि मिस्र देशक सब भलि-भलि चीज उनेरि छु।"</para>
<para style="p"><verse number="21" style="v" />तब याकूबॉक च्‍यालोंल यस्‍सै करौ। यूसुफल रॉजक हुकुमक अनुसार उनुकैं गाड़ि दे और बॉटक लिजी खॉण लै दे।<verse number="22" style="v" />यूसुफल आपण भैनों कैं एक-एक ज्‍वड़ लुकुड़ देईं पर बिन्‍यामीन कैं चांदिक तीन सौ सिक्‍कोंक दगाड़ पांच ज्‍वाड़ लुकुड़ देईं।<verse number="23" style="v" />वील आपण बौज्‍यूक लिजी दस गधों मिं मिस्र देशक सब भलि-भलि चीज, और दस गधियों मिं अन्‍न और र्‌वाट लादिबेर भेजीं, और उनर अलावा बॉटक लिजी खॉण-पिण लै दे।<verse number="24" style="v" />और जब उं जाण लागीं यूसुफल उनुधैं कौ, "बॉट मिं झगड़ नि करिया।"</para>
<para style="p"><verse number="25" style="v" />उं मिस्र देश बे जानै रईं, और आपण बौज्‍यू याकूबक पास कनान देश मिं आईं।<verse number="26" style="v" />उनुल आपण बौज्‍यू कैं बता, "यूसुफ ज्‍यून छु! उ पुर मिस्र देशक उप-रॉज छु!" यौ सुणिबेर याकूब कैं के कूण नि आय, और वील उनरि बातों मिं भरौस नि कर।</para>
<para style="p"><verse number="27" style="v" />लेकिन जब यूसुफॉक भैनोंल आपण बौज्‍यू कैं सब बात बतै जो यूसुफल उनुधैं कै रॉखछी, और जब याकूबल उ गाड़ियों कैं देखौ जो यूसुफल भेजि रॉखछी, तब याकूब खुशि हौ।<verse number="28" style="v" />वील कौ, "ऑब मिकैं भरौस है गो कि म्‍यर च्‍यल यूसुफ ज्‍यून छु! मी मरण है पैली वां जैबेर यूसुफक दगाड़ जरूड़ भेट करुंल!"</para>
<chapter number="46" style="c" />
<para style="s">याकूब मिस्र उणौ</para>
<para style="r">(उत्‍पत्ति ४६:१-६, ४७:२७</para>
<para style="p"><verse number="1" style="v" />यैक लिजी याकूब आपण परिवार और सारि धन-दौलत कैं लिबेर मिस्र देशक लिजीबॉट लागौ। जब उं बेर्शेबा पुजीं तब याकूबल परमेश्‍वर कैं भेट चढ़ै।</para>
<para style="p"><verse number="2" style="v" />परमेश्‍वरल रात मिं याकूब कैं दर्शन दिबेर कौ, "याकूब, याकूब!" वील कौ, "हो!"<verse number="3" style="v" />परमेश्‍वरल कौ, "मी वी परमेश्‍वर छूं जकैं त्‍यर बौज्‍यू और तु लै मानछै। तु मिस्र देशजाणक लिजी नि डर, किलैकि मी वां त्‍यर जरियल एक ठुल देश बणूंल।<verse number="4" style="v" />मी त्‍यर दगाड़ मिस्र देश ऊंल और वांबे तुकैं दुबार वापिस ल्‍यूंल। और जब तु मरलै तब यूसुफ त्‍यर ऑखों कैंबन्‍द करल।"</para>
<para style="p"><verse number="6" style="v" />कनान देश बे आपण च्‍याल-चेली, नाति-नातिणी, गोरु-बॉछ, भेड़-बकॉर और सबसमान कै लिबेर याकूब वां पुजौ।<verse number="27" style="v" />उं गोशेन प्रदेश मिं रुण लागीं, और वां उं खूब फल-फुलबेर भौतै जादे बढ़ीं।</para>
<chapter number="47" style="c" />
<para style="s">याकूबकि आखिरी मंशा</para>
<para style="r">(उत्‍पत्ति ४७:२८-३१, ५०:१५-२१)</para>
<para style="p"><verse number="28" style="v" />याकूबल सत्र साल मिस्र देश मिं बिताईं। वीक पुर उमर एक सौ सैंतालीस सालकि है।<verse number="29" style="v" />जब वीक मरणक बखत नजिक आ, तब वील आपण च्‍यल यूसुफ कैं बुलैबेर कौ, "अगर तु मेरि इज्‍जत करछै, तब कसम खा कि जब मी मरुंल, तब तु मिकैं मिस्र देश मिं दफन नि करलै।<verse number="30" style="v" />लेकिन मिकैं मिस्र देश बे लिजैबेर म्‍यर पुरखोंक दगाड़ कबर मिं दफनाये।" यूसुफल कौ, "जस तुम चांछा, उसै ह्‌वल।"<verse number="31" style="v" />लेकिन याकूबल फिर कौ, "तु कसम खा।" और यूसुफल कसम खै। तब याकूबल आपण सिराण मिं टोप मारिबेर परमेश्‍वर कैं धन्‍यवाद दे। और यैक बाद याकूब मरि गोय।</para>
<chapter number="50" style="c" />
<para style="p"><verse number="15" style="v" />याकूबक मरणक बाद यूसुफॉक भै कूण लागीं, "ऑब यूसुफ हमुधैं घीण करल, उ हमर सब बुराइक बदाव हमुधैं ल्‍यल।"<verse number="16" style="v" />यैक लिजी उनुल यूसुफक पास एक जुबबी भेजिबेर कौ, "तुमर बौज्‍यूल मरण है पैली यौ हुकुम दी रॉखछी,<verse number="17" style="v" />"यूसुफ धैं कया कि उ दया करिबेर आपण भैनोंक गल्‍ति कैं माफ करि दियो, किलैकि उनुल तुमर दगाड़ बुराइ करि रॉखछी।" ऑब दया करिबेर आपण भैनोंक पाप माफ करि दियो।" यौ सुणिबेर यूसुफ डाड़ मारण लागौ।</para>
<para style="p"><verse number="18" style="v" />तब भैनोंल यूसुफॉक सामण ऐबेर उधैं कौ, "हम सब तुमार सेवक छु।"<verse number="19" style="v" />लेकिन यूसुफल कौ, "डरो नै, बे फिकर रओ, मी परमेश्‍वर न्‍हैंतिन जो तुमर न्‍याय करुंल!<verse number="20" style="v" />तुमुल म्‍यर लिजी बुराइक योजना बणै, लेकिन परमेश्‍वरल भलाइक लिजी उकैं इस्‍तमाल करौ, जैल भौतै मैंस ज्‍यून बचाई गेईं।<verse number="21" style="v" />यैक लिजी तुम नि डरो, मी तुम और तुमार नॉनतिनोंक देखभाल करनै रूंल।" इसिक यूसुफल उनुकैं भरौस दे और प्‍यारल बात करिबेर उनुकैं हिम्‍मत दे।</para>
<para style="s">यूसुफक मौत</para>
<para style="r">(उत्‍पत्ति ५०:२४-२६)</para>
<para style="p"><verse number="24" style="v" />यूसुफल आपण झड़-नाति, पड़-नाति सब देखीं। तब वील आपण भैनों धैं कौ, "म्‍यर मरणक दिन नजिक ऐ गेई लेकिन परमेश्‍वर तुमेरि सुधि ल्‍याल, और तुमुकैं यौ देश बे निकालिबेर उ देश मिं ली जॉल जैक वैद उनुल इब्राहीम, इसहाक और याकूबक दगाड़ करि रॉखछी।"<verse number="25" style="v" />यैक बाद यूसुफल आपण परिवार वॉलों कैं कसम खवैबेर कौ, "तुम यांबे म्‍यार हड़िकों कैं लिबेर जाया।"</para>
<para style="p"><verse number="26" style="v" />तब एक सौ दस सालकि उमर मिं यूसुफ मरौ। उनुल वीक लाश मिं हरेक खुशबुदार इत्र लगैबेर उकैं मिस्र देश बे कनान देश मिं ली जाणक लिजी एक संदूक मिं धरि दे।
</para></usx>