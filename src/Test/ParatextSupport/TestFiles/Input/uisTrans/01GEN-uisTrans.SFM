\id GEN - Uisai Bible
\sts Chaps 1-3, 12-20, 22-29 present, but lots of duplicate v numbers and other cleanup needed.
\c 1
\s Tee Ummaine Tulugou Laagoluno.
\p
\v 1 Ara tegerai laakasino,
\v 2 Kuhuie tei hoo egu moo koniiiu. Tei moo mau ara tonno haipa tugutugu egu nnagonoogo lolupa. Teiro maiara rarauni teie mumuturu suupui tugule, egu teiro Ula Kuhui pogonna teia tuu lalasie alekuoni \rq tugule.
\p
\v 3 Tegerai egu Kuhuie aguu, "Teira aulolu mau alalopolo." Tei aulolu egu mau kilukiluhui alalopolu.
\v 4 Kuhuie tei aulolu hukulo egu mau mani tokoipuu, iiko aapo teega teie Kuhui piirooou tei luaganna teia muulanna.
\v 5 Kuhuie tei aulolu egu mau nna muu tokuu, egu tei muulanna mumuturu tokuu. Egu muuleulo pilo togeeeu, tei muu uliainna.
\p
\v 6 Egu Kuhuie aguu, "Teira tuu tege koro auluraunoge kerigogele piiropolo."
\v 7 Teie Kuhui egu mau tei amulala uukugu teie egu piirooou, tei tuu egu anaaau nnomaku teugo amulala lalasi piotooou egu nnomaku teia amulala toto oruu. Kuhuie teugo aulurauno "hoo" tokuu.
\v 8 Egu tegerai muuleulo pilo nnagono togeeeu, eiko egu tei muu kemugoinna leu.
\p
\v 9 Tegerai egu Kuhuie aguu, "Teera tuu hooga totoge tumotumoi nou kopulugologu egu tei moo kaagas toroi tee mui koro aulolukui." Teego teitei ara tioto hapagolu.
\v 10 Kuhuie tee moo kagasino "mui" tokuu egu tee nou kopulugolunoga atiha tokuu. Kuhuie hukulo egu mau hama mani tokoipuu.
\p
\v 11 Teie Kuhui egu mau aguu, "Teiera moo tee haapone mau tahiotou, tee haapone anaumoi late teuteuomaine egu tee kuikene teegele paigonke kolemu tee siana kuue teuteuomaine. Tee siana teege haapone tuluge ara tee paigonogu mau toroi piropirohotoupi." Teego egu mau ara tioto hapagolu.
\v 12 Teie moo egu mau tahiotooou tee haapone siana teumoi egu tee kuikene pogonke kolemu kuue siana teuteumomaine. Teege siana norinonorino toroi pogonogu tee haapone muugumuuge pirohotoupi tuitui. Kuhuie teeni uusipasi hukulo mau mani tokoipuu.
\v 13 Egu mau pilo muuleulo, tegerai mau nnagono togeeeu. Eiko tei muu pailehinna leuna.
\p
\v 14 Tegerai egu mau Kuhuie aguu, "Teegora aulolukene tege koro hoogele tokotuiele tei luaganna teia muulanna mau piirou. Ura egu tee aulolu taikene liopu tenke porekene egu teenke haike sukupai, tee muukene egu tee molekene molekene.
\v 15 Teera aulolukene tege koro hooge egu teugo toto moogele piitoumo auaulolukotou."
\v 16 Teiogo egu mau tioto leu. Iiko aapo teega Kuhuie anau teisoogo aulolugo upetehego mau uukuru. Tei aulolu kuata tei muulanna orutuotooou.
\v 17 Teego kaipakene Kuhuie hapagakuu. Kuhuie tee haike eeni koro hoogele sisaakuune taage ei moo piipiitopapisa,
\v 18 egu teego luaganke egu tee muulanke teege orutuapisa. Teiogo aulolu teia mumuturu putakupisa. Kuhuie tee haike eeni tuluge hukulo egu mau mani tokoipuu.
\v 19 Nau egu tei muulanna pulugugu egu nnagono pilo togeeeu. Ei egu tei muu kolemuunna leu.
\p
\v 20 Egu teie Kuhui ioto aguu, "Teira atiha teege haike luma teumoi rukou, egu teera mouataikene tege koro auluraunoge mooga lalasie huruhurutugoini."
\v 21 Teitei Kuhuie teego palisakene upetehekene tee atihagakuunke koniiiu, egu tee haike tuluge luma teumoi tege un-uluguine. Tee haike luma teumoi egu mau norinonorino tee paigononogu pirohuniele teiogo atiha hulo rukooou.Egu teego haike hunhurutugoinimoi tuluge norinonorino tee paigonogu pirohulu.Egu Kuhuie tee haike hukulo mau mani tokuu.
\v 22 Kuhuie egu hosikeiotoumo aapulu, "Muukalunnora pirolunno egu tei atiha rukopeni. Egu teegora mouataikene tege koro aulue pirohunno kukurei liaiulu."
\v 23 Nau mau muuleuloogo pilo nnagono togeeeu, tei muu upugaminnaleu.
\p
\v 24 Tegerai egu Kuhuie aguu, "Teira moo teege haike tuluge luma teumoi mau tee paigonogu pirohotopagaaku. Tee iiko anagu sipisipikene , pulumakaukene meemeekene unimalukene egu tee kupiragai. Egu teegora ara moorai kaakaahiaipuomaine ara tipoto paigonogu pirohuni."Teego tee mau tioto liaakuu.
\v 25 Kuhui tee haike kaikoligami kupiragaikene egu teego unimalukene mau ara tee paigonogu pirohotopaiulupisa hapagakuu. Egu teego haike moorai kaakaahiaipuomaine mau tee paigonogu pirohotopaiulupisa hapakulu. Kuhuie teeni hukulo egu mau mani tokuu.
\p
\v 26 Tegerai egu Kuhuie aguu, "Nenera egu noi ara nenenoguraagu hugasi niigonnagele hugahugale hapakohi.Ura egu teulege tee topikene atihagakuue, egu tee mouataikene tege koro auluraunoge, egu tee haike kaikoligamikene tiga ummaine tulugoua hotuka. Egu teegora haike moorai kaakaahiaipuomaine teulege hotuka."
\p
\v 27 Tiotogele Kuhuie egu teiso noigo nuganie konihugoge ara tei eiko Kuhui kurukurugo koniuru.
\p
\v 28 Kuhuie eisokoo hosikeiotourimo egu aapuru, "Lai mau toroi pirolunro egu mugunne liaisuni. Teegora ummaine tulugou mau mahukeni, egu tee topi atihanke egu tee mouataikene tege koro aulue, egu tee haike tuluge luma teumoi moorai kaakaahiaipuomaine lainnaga hotuhotukale totoge toroi un-ului."
\p
\v 29 Tegerai egu Kuhuie aguu, "Nnege tiga ummaine tulugoua lai tee haapone kolemu teuteuomaine egu noke tee kuikene tuluge tee kuue siana teuteuomaine togoie kuurotopoilohilu. Tee iiko laie nohenimo egu toitoipeniomaine.
\v 30 Egu tee haike kaikoligamikene tiga mooga egu tee pelekupakene tege koro auluraunoge egu tee haike tuluge luma teumoi tee moorai kaakaahiaipuomaine. Egu tee haike tuluge luma louhamoi, tee hotahota hotonu teenke haapone teulege toipalega opolotu. Teeniogo teetee egu mau tipoto leu."
\p
\v 31 Kuhuie tinoharo tee haike hapakuune mau mani hukuiele hamaraague mani tokuu. Tegerai egu tei muuleugunna puulugugu egu hulo nnagono togeeeu. Ei tei muu tuhigaminna leuna.
\c 2
\s Tei Muu Pailehituonna mauruuna.
\p
\v 1 Iiko aapo tipotoga Kuhuie teiso hooge mooge egu teenko haike tuluge teisogele tualenke mau minminlaisu tualenogu hapakulo kogolakuu.
\p
\v 2 Kuhuie tee haluhalu hapakuune mau tuluge kogotonitugu egu teiele muu pailehituonna eiko Kuhui egu ara maumauruu.
\v 3 Iiko aapo teega Kuhuie tee haluhalu kogotulo egu teiele muu pailehituonna leunagele mauruunega, tei muu eiko hosikeiotoulo egu mau miipa heetuu.
\s Teiso Aadam-e Iivie.
\p
\v 4 Kuhuie teiso hooge mooge egu tee haike tuluge ono-onoogo ara iotorai hapagakulo kogolagaakuu. Tinoharo teie Mumina Kuhui teiso hooge mooge uliai koniurune,
\v 5 tege mooge tee haapone mau tonno noke lupuupi tugutugu, egu teego sukupai noke lupuulo tahiuguinee mau tonno, iiko apaga, nako iiko teie Mumina Kuhui tei muru teilel moo mau tonno on-oluotoupisu. Noiogo mau tonna tei tege halugologuina.
\v 6 Egu ara teiro tuu tegerai mooga totogele koro hupakumo egu teiro moo teugo lalasi tulugou uupui tugutugule.
\v 7 Tegerai Kuhuie egu tiga mooga tee pegupau aukulo teeniele tei noi koniiiu/uukuu.Eikooge Kuhui tei noi egu tei pogonna luma kenirai huupuupisu lumatu leu.
\p
\v 8 Eikooge Mumina Kuhui tei sinopi nna tege Iiden lua louhumono pahege haaponotooou. Kuhuie eiko noi koniiiuna egu mau teugo huuniotooou.
\v 9 Eikooge Mimina Kuhui tegerai moogakuu tee kuikene muugemuugekene lupuotopagaakuu, tee kuikene noie hukumo iasipalenke egu hamaago tee noie toipalegele aanegukene. Egu teia eiko sinopi morue anaaau tei kui lumanna egu tei kui tee haike tanage egu kiloge monukalenna.
\p
\v 10 Tege Iidenie tuu nna tuulaumo tei sinopi teugoga uupumo murehotoupi tuguleina, egu tegerairo tegele kisa koligami hoitoni tuulaugule.
\v 11 Tei kisa uliainna pogonna mii Piison, ei tuu tei moo Hapilanna tulugoua apisui tuulauguleina. Tei moo teugoi teitei koolo [gold] teumana.
\v 12 Tee koolo igiko teiele moo tuguleine hama tee melahu mau iriarasi. Egu teugoi teiele moo tei kui nna pogonke ulu hama tee mani kunkuhi teumana tugule, tei pogonna mii deium, egu nokeego tee makasiru tarenke oikis.
\v 13 Tei kisa kerigonna pogonna mii Kiihon, ei tuu tei moo Kuusinna tulugou apisui tuulauguleina.
\v 14 Tei kisa pailehinna pogonna mii Taigris, ei tuu teiele moo Asirianna tege isage lua louhumono pahege tuulauguleina.Egu tei kisa koligaminna pogonna mii Iupureitis.
\p
\v 15 Teie Mumina Kuhui eiko noi teiele sinopi Iideninna huuniotooou. Teugoge eikoogele sinopi haluhalugolomo egu teugo hotuhotukupisa.
\v 16 Teie Mumina Kuhui eiko noi tei hutu hama ipipa oumo ioto aapuu, "Tee kui eiele sinopi tumotumoinke kolemu looge toipalegele tolopas,
\v 17 egu ara looge eiko kui teenna haike tanage egu tee kiloge monukalenna mau toroi tou toipei. Loo eiko kolemu toipimonomu ara inokomu mau toroi puahei."
\p
\v 18 Tegerai Kuhuie egu mau aguu, Eiko noi pogo tuale taapa tounno mani. Iiko teega Nnege mau toroi tia pogosai eiko taapualenu nnonu toroi konipos.
\p
\v 19 Teie Mumina Kuhui nnagono egu mau tee kaikoligami uusipasi, tee anaugu kupiragikene, tee unimalukene egu tee mouataikene tege koro auluraunoge, tee tuluge Kuhuie teiele moo koniiiune teeni teino noi piotopaakuu teie mii togaakupisa.Eikooge noi tee haike tuluge luma teumoi mii togaakuune teetee ara teeni liaaakoipulu.
\v 20 Eikooge noi egu mau anaaau teego haike kaikoligami unimalukene, tee kupiragai musinnaga egu tee mouataikene tege koro aulue tee mii rarigakoipuu.
\p Egu ara eiko Aadam tia pogosai leguinu mau tounno nnonu hairuu.
\v 21 Iiko aapo teega teie Kuhui eiko Aadam aasosouloogo hama huumohotoulo egu tiga eikooge moturounoga tei tula nna nohoipuu. Kuhuie teugo egu mau moosinage toto pakeugu orihopolu.
\p
\v 22 Tegerai teie Mumina Kuhui eikoogele tula nugania nohuuna tia noi konihugo nnonu koniulo egu mau teino nugani piotooou.
\p
\v 23 Tinoharo eikooge nugani iako konihugo hukuiele egu ioto aguu, Aga, tia, tia, tia! Ia tia tego pogonke kaana teegele nkonke kaana huasi egu teiogo pogonna koonna moosina teiele nkonna koonna moosina huasi, teega ia egu "konihugo" toroi tokosi, iiko apaga nako ia nugania kapara."
\p
\v 24 Iiko aapo tee uiele, teie noi nugani teiso puumoge poogue toroi petunro tianko pana norigo liaisusi tuntusi, eisokoo mau teisonogu koo norigo toroi tuntusi.
\p
\v 25 Egu eiko nugani tianko pana mau tounno miakausi turegule, maigou ara teiso sinagatugo tunturimoogo.
\c 3
\s Tei Kilahi Laagoisuno.
\p
\v 1 Nau tegerai egu teegele haike kaikoligamikene tulugegele teie Mumuina Kuhui hapagakuunegele eiko poki umiumiele hama tei monukas hapakuu.Teiele muu nna eikooge tia konihugo mau ioto aapuu, "Lai mai Kuhuie maige aaluru, ura laie teega kuikene eiele sinopi kuue tumotumoinke kolemu mau tou toipere?"
\v 2 Iakooge konihugo eiko poki egu tutuhoipuiele aapuu, "Nau taage ee kuikenenke kolemu teiele ei sinopi tumotumoi nenege mau tee toipalenke.
\v 3 Egu ara nene Kuhuie mau aamuru, "Ura lai teia kui ara tege sinopi morue itaitalonna tee kolemu mau tou toipere, egu sikapaleegora mau tou sikapere, lai tegura puahere."
\p
\v 4 Nau teitei eikooge pohiago mau tou iako aapumonu, "Iiko oue, nau lai taapako toroi mau tounno puahesinako,
\v 5 Nage taage Kuhuie mau ipoto monumonukuine, tee tinomu laie tei kolemu eikooga kui toiperiomainomu iiko laigonke ruro mau toroi perugoni. Lai teego haike tanage egu tee mala mau toroi monukes."
\p
\v 6 Tinoharo iakooge konihugo egu mau hukuu tee kuinke kolemu ruro nohulo tugutugu, toipalegeleego hama mani hairulo tugutugu egu hama hisounooou iakooge tei monukale nohupisa. Iiko aapo tipotogele iako tei kuinna kolemu mau nohulo toipuu. Eikoogo ponu tiga mau nno oupisu teieego ara koro toipuu.
\v 7 Eisokoo teiteiso iiko paigonke rurokene perugolipoipuregu egu mau ipoto kinugoiru, nau nene teiso sinagatugo. Nau eiskoo egu mau iiko piikinke hotahotakene nou urugupaakunro egu teegele tee paigonke keru hapakuru.
\p
\v 8 Tegerai egu tee muuleumono murehumo nugotuunotano, eisokooge ponue panaie egu mau nugeturu eiko Mumina Kuhui eikoogakuue sinopi nugotumo kunkukumolugu. Eisokoo egu mau omoluru eikooga Mumina Kuhui, penroogo teegakuu kuikene eikoogele sinopi tuguleine moru kugutoiru.
\v 9 Nau egu mau eikooge Mumina Kuhui eiko noi egu mau soogoipumo aapuu,"Loo oue?"
\p
\v 10 Eikooge noi egu taheupiele ioto aapuu, "Nau nne taapa Loo ege sinopie nugotimo kunkukumolegu nuginolomino egu omolomino eugo kugumoni. Iiko apaga, nako nne aamana sinagatu."
\p
\v 11 Eikooge Mumina Kuhui egu ioto aapuu, Nau loo pai aalui loo sinagatu? Loo nnoga mai tei kuinna kolemu Nnege hapeekoilotuna toipei?"
\p
\v 12 Nau egu mau eikooge noi aapuu, "Nako eiko kuinna kolemu aamana iage konihugo Looge nnenko tualega omeunue nohulo omuisu toiposi."
\p
\v 13 Tegerai egu eikooge Mumina Kuhui iako konihugo nakaroumo ioto aapuu, "Nau loo pai aalui eikora kui hapeekas pogonna kolemu kopilo toipe?" Iakooge konihugo egu tutuhoipuiele ioto aapuu, "Nau nne taapa eikooge poki pusomuisu egu eiko kolemu kopomino toiposinu."
\p
\v 14 Iiko aapo teega teie Mumina Kuhui eiko poki hirisikumo/ holigoumo aapuu, "Loo ia konihugo pusopeina legu, tegeleego haike kaikoligamikene tuluge unimaluegu tee kupiragai loo hama kilogopoto holigolomo toroi aalosi, lahura kuhege kaahiloni nugonugote.Logonnagele tualei loo ara tee pegupau toroi toitoipei.
\p
\v 15 Nnege loo iakoonko konihugo toroi luugino hiinolohesi. Nnege teego logonke keerisa teenko ianke konihugo keerisa toroi luugino hiilagaakolosi. Teegele ianke konihugo keerisa, loo nnage toroi pule meeka hiitoilui, egu looge eiko ara toroi teia pogonna kinnei nno kakutei."
\p
\v 16 Tegerai egu teie Mumina Kuhui tia konihugo aapuu, "Tinoharo loo tia elenai liomainotanoogo toroi ini-inigailui. Tee tuutuuna koliotopeniomainotanoogo tee moki egu tee ini-ini nohinohiomaine hama koroge tootopoilosi. Tei logonna hisou teiele lonu toroi teetelugu, egu looge eiko lonu pogonna hisou toroi minminsei."
\p
\v 17 Tegerai egu teie Mumina Kuhui eiko Aadam nnagono ioto aapuu, "Loo eiko lananke hutu nugetilo tei kolemu kuinna Nnege hapeekoilotuna toipeina. Iiko teega ei moo toroi pegeikosi/ holigoposi. Loo toroi inigainke kerugimo tantamugei teiele logonna tuale.
\p
\v 18 Eiele moo teego kihokiho egu tee karunai paragansi teumoi mau toroi pirohakui. Loo toroi tee haike musie pogoraiso lupulupuuomaine toitoipakei.
\p
\v 19 Egu loo kagasilinonko haluhalulolomoraagu legu toroi tee noipiomaine hairimo tamutamugei, piloogo tee moogakuu unololomono pata. Nako loo aamana mau moonkegele pegupau konipas, tee puahiomainotano mau toroi teiakuu pegupau unoloni."
\p
\v 20 Eikooge Aadam iako pana pogonna mii Iivi tokuu. nau apaga, iako tia tee noiku tulugilu paigu leunu.*
\p
\v 21 Teie Mumina Kuhui eiko noi tianko pana egu tee pogopaunke kasu kuuropoipunro ousiu kaihuru.
\s Teie Mumina Kuhui Teiso Aadam e panage Teia Sinopi Kogiurune.
\p
\v 22 Nau egu tegerai mau teie Mumina Kuhui ioto aguu, "Ei noi egu mau Nenenoguraagu lei. Eikooge egu mau monukui tee haike tanage egu tee haike kiloge. Ei ara toto pitopitohiniu tei pogonna aku toroi tootulo teia kui lumatugu tualenna tei kolemu nohulo toipulo ara tipotoraagu tei lumatu tuitui."
\v 23 Iiko aapo teega eikooge Mumina Kuhui tei noi eikooga sinopi Iideninna kogiiiu. Aapasi teielera moo eiko konipohilunna tuitui tege hanhalugolo.
\v 24 Teie Mumina Kuhui teiso noigo kogiunro, egu eikoogele sinopi Iideninna tege lua louhumono pahaege tei umiai egu nna tei pariri [naipe piisunna] oguai hurunna teugoi pekutonitumo tei sala eikoogahuue kui lumanna pias kagapakui tualenna huriotooou.
\c 4
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\c 5
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\c 6
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\c 7
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\c 8
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\c 9
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\c 10
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32 .
\c 11
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32 .
\c 12
\s Kuhui e Abraham soohoipune.
\p
\v 1 Muminahe eiko Abraham aapu, “eikora lohonna moo, ehu lomolo, ehu eiko lohonna tapuni petilo teie moo nna
\v 2 nnehe tailohomaina toroi pei.
\p Iko lohonke kerissa amate muhun toroi liakuni nnehe olomoi. Ehu mau toroi mani tiinoloku mau mini ama koronna toroi telui. Ehu teeha tee noiku tinotano tee utu aanehu teulee nokeki teepanipisa toroi aapani, Kuhuiera mani tiinolu tipoto Abaram tiinouunohu.
\v 3 Teule noiku loohele ono-ono aanehu. Ehuara teule loo kirolapisa maluamoi eulikoo nnehe toroi mamaau ukotopolosi.
\v 4 Teitei eiko Abaram ehu kupohu tipoto Muminahe teeunohu. Lot oho nommai peru. Abaram tinotano pohonke mole kipulo pailehituohele upuhamiluho Lioipulono tano ihikorai Harani sakaholu
\v 5 Abaram iakonko pohosai Sarai ehu eiko pararo pooni Lot ehu iko pohonke totonaki Harania puuniului ehu Teenko pohonke kapukene uusipasi iko Kenan sakahoinno upilo patahau.
\v 6 Abaram eikorai moo nuhotulo pilo arate iko uni Sekem patahu Morennale mooloi, tee aihou marakapano kui nna piipa tuhuleino. Tinotano eulikooho noiku ihiko Kenane uluhuleineho tehe uluuluhu.
\v 7 Eiko Mumina ehu Abaram ele tatipalo aapu, “Tei moo ei, iko lohonke kerissa opolomana. Teeupisu eiko Abaram ehu tehe marakapa nna kompu
\v 8 Mumina koroetaalenna ihiko eiko Mumina aulolukunohe,
\v 9 Ihikorai eiko Abaram ehu totonoro
\v 10 peu menu nokehe ihiko lua laulaupolomono pahehe tuhuleine eikole taunu Betele. Tehe ehu eiko pohonna pale kompu taunu Betele ehu Ai morue.
\v 11 Ehu anauu Betele lua tukotukolomono pahe etuu, ehu Ai lua laulaupolomono pahe. Ihiko ehu marakapa nna kompulo nnanoho Mumina koro lasihu.
\v 9 Teherai ehu nnanoho aasie nuhonuhotumo totonoro peu iko aihou Kenan totokami Negep tokahuleino. Abaram Isipi peune.
\v 10 Tehe uluuluhu ehu okolale ama ouluhasi apahoniu eiko Abaram ehu toto Isipi peu, tehe tuhutuhu eiko okolalenna olulu tokilupisa. Pimpimo iko Isipi ehu momuhoukuiele iako pohosai Sarai aapu, “Loo koniuho amatia ruro nohasi.
\v 12 Eulikohe Isipino ulalo mau toroi apai iako pana ehu toroi nne naalo loo nolai.
\v 13 Ura mau apeni nne loiloina ehu loo uilehu nne toroi mani tiinomalo tounno nnohu tiinomaai.
\v 14 Eiko Abaram iko Isipi ehu patahuisu ikohe Isipino iako pana maihe amatia ruro nohasi ukaau.
\v 15 Ehu teulehe mumioinke okomuiku nnoule ukalo upilo eiko Peero mihinopalo aapau, mau amatia ruro nohasi, iako ehu nohalo iko pohono opa piotopaau.
\v 16 Iako uiele eikohe mumioi eiko Abaram ehu mau mani tiinoulo kapukene ouu, sipisipikene, Bulumakaukene, ronkikene, kaamolokene ehu nukahi/koniuhai totonaki.
\v 17 Ehuara Muminahe eiko Peero iko iipo kilohuhaine totopaakoipu ikonko noiku uusipasiku eikole pohonna opa
\v 18 uluuluhuleine; ikoha iako Abaram pana Sarai nohulo tianohu pana eetune. Nau teitei eiko Peero ehu nomunomue Abaram peukulo nakaroulo aapu, “loo apaha tataru tipotonna nnehele apakilo? Loo nne touno amilo ia Sarai lana.
\v 19 Ehu nnehe nohomino tianohu ina etomino, aheisu iako noonoi. Loo apaha
\v 20 ei tataru mala apakilo? Ia lana ia.
\v 21 Ulera taahuotopilo ehu kupohere.
\v 22 Eiko Peero ehu iko pohonke okomuiku teeuniu eiko Abaram pananko ihako kohiparu teenko pohonke kapukene uusipasi.
\c 13
\s LOT E ABARAM PETUUNE.
\p
\v 1 Teitei eiko Abaram ihikorai Isipi ehu koronoro peu iko Negep. Iakonko pana ehu eiko Lot ehu teenko pohonke aike uusipasi teuhuleine.
\v 2 Abaram mau ama aikekene teuu. Kai kolihamikene ikonko silva ehu gol.
\v 3 Ihikorai Negev ehu aasie nuhonuhotumo pimpimo iko Betel patahu. Iko aihou mau uliai tuhuleino.
\v 4 pohono marakapano Betel ehu Ai moru. Tehe ehu eiko Mumina koro lasihu.
\v 5 Eikoho Lot eikonko Abaram nuhoturehuleina mau amatei aikekene teumana. Kai kolihamikene ehu nukahi/koniuhai oho ama muhun.
\v 6 Tehele ehu moohele touno maihoupuru nouetualeele. Eisoko tulupako kapu ama kukurei teuru.
\v 7 Ehu mahiaisu otulauu eulikohele Abaramnke kaikolihami otukahuleine. Ama mokileune noke anau ikooho Kenanku ehu Peresku tinotano ihiko eikole moo uluuluhu.
\v 8 Teeha ehu Abaram eiko Lot aapu, “Nene inna noriho tehura ulotohe, o anau eulera niihonke totonaki ulota.
\v 9 Eera moo uke, amate okookohou tuntuntu. Tera nnomaku tokilo tee pempe. Anau loo mannanu pahehe pehu nnera maimaku pahehe ehu nne mannanu paheher mehura loo maimaku pahe.
\v 10 Teitei eiko Lot ehu italaalo totolumo moo uhaaku – ihako Sorannaha mooloi tuluhoua ara teie taunu Soara patahasi. Iko moo amate aanehu tuu kene teumoi, ara teinohu eiko Muminna sinopi anehupohu, ehu eiko nohu moo Isipikunna. (Tinotano Muminahe iko taunu Sorom ehu Gomora touno kirokirohuisu).
\v 11 Teitei eiko Lot ehu ahuu nnera ei Soranna mooloi uusipasi nkonna lenle. Ehu eiko Abaram petulo iko lua laulaupolomono sakaholu. Tipotolehu eisokoo Lot e Abaram e ehuro touno noue turehule.
\v 12 Tei Abaram tehero Kenan tuntuntu. Ehu eiko Lot pilo ikoha taunukene eikole Soraninna mooloi tuakuhuleineha morue uni kompuu.
\v 13 Euliko noiku Sorom-e uluhuleine amate noiku touno aanehuki. Tataru Muminannakele ruro amate touno aanehu apakahuleine.
\v 14 Tee nomoheraahu eiko Lot ehu kupohuisu, Muminahe eiko Abaram ehu aapuu, “Ihikoraaira tuituino korotolilo aihou tuluhou uke. Pokonoroohora toole litonorooho ehu lotonoroohora toole ehu latonorooho.
\v 15 Iko moo uusipasi uhakeine iko uusipasi loo olomoi ikonko lohonke kerissa, tee uhusie tee laihonke toroi tuituina.
\v 16 Loo iko loolumi amate muhunne toroi liaakuni. Ikonohu pehupau, Noi aratei iko pehupau torikumanahe ikooha loolumi toroi torikuni.
\v 17 Lalulaalora pilo eikole moo tuluhoue nuhotilo eiko moo uke, nnehe alosina uusipasi.
\v 18 Teitei Abaram iko tuhutuhuleino ehu petulo eikohe taunu Heboroni peu. Pilo eiko pohonna pale ikoha Mamrenke kui tualekene kararue kompuu. Teioho marakapa Mumina koroetalenna tehe kompu.
\c 14
\s ABARAM –E LOT ALIOTUNE
\p
\v 1 Eikole oulu mumia koilea eule anau Amarapel Babilonianna mumioi. Arioko Elasora nna mumioi. Keroralaome Elam Nna mumioi ehu Tiral Goimioha leinilu nna mumioi.
\v 2 noker mumia upuleianko ulotau. Teule anau Bera Soromnna mumioi, Birasa Gomoranna mumioi, Sinab Aramanna mumioi, Sember Seboiminna mumioi ehu Soara Bela nna mumioi (eiko Zoar).
\v 3 Eulikoo mumia upuleia iko paihonke noiku pisunkeki ihiko Sirrim moonauele nouolopoinno nouoilu. (eiko Asiha aratei soolo.)
\v 4 Mole keriholuhole eulikoo mumia upuleia, eikoho Keroralaomer-ha totohe uluhuleine. Ehuara eikole mole pailehiluhonna eiko ehu touno isouropau.
\v 5 Teitei mole nori tokiluhu eikoole mole kolihamiluhonna eiko Keroralaomer ikonko mumia paileia ehu teenko paihonke piisunkeki ehu upilo eulikoo Repaim eikoha taunu (town) Aseterot Karraim ulipahaakanno nomisalu. Eulikoo sus erikoha taunu Ham ehu eulikooho Emim ihako Saper Kiriataim.
\v 6 nnahono eulikooho Horo eikoha menu Seiri konkohipahakanimo arate uni Elaparan patahotopalu ikoha moo tounoi teumoi kitai.
\v 7 Teherai unohoinno ehu eikoher taunu Enimisipati upeu. (iko Kares). Upilo ihako moo tuluhou Amalekeki paihonoha ehu eulikoo Amoro eikoha taunu Hasason Tamara uusipasiku ulipahakalu.
\v 8 Teitei eiko Soromnna mumioi. Gomoranna Atamanna Seboiminna ehu Belanna mumioi. Eulikoo ehu iko paihonke taunu ehu petalo upilo ihiko Siriminnale moonau nouoinno piisuele kuuropoilu.
\v 9 eulikoonko mumia koileia ehu teenko paihonke noiku pisunkeki piiulupisa.
\v 10 Eiko Sirrimnna moonau sikukene kolta (coal) ikilahuleine tuakumono ehu
\v 11 eulikoo noiku piisunkeki Soromnke ehu Gomoranke tinotano eikole piisu omoomolamo tee nokeki iko sikuakuu tunhaisu iko nokeki omolalo menue lahutoilu. 11 Eulikoo mumia koileia
\v 12 eikole piisu korohailuner ehu upilo ihako Sorom ehu Gomora aikekene uusipasikene tamukene nohaakalo mmahakalo upeu. 12 Eikooho Abaram pararo pooni Lot teiko ihiko Sorom tuhuleina, teioho teenko pohonke kapukene ara uusipasi piotopau.
\v 13 Eiko Abaram Hibrualeina teie noi nna eikole piisu alipolunahe pilo mihinouu. Abaram ihiko Mamrenke kui tualekene kararue tuhuleino tanu. Eiko Mamre paalomonukahinko Esekol emi Anere Amoraha leinilu; ehu tee Abaram pohonoule.
\v 14 Eiko Abaram apahu nuhetuiele lomoni Lot luhinohe nohalo piotopai, eiko ehu iko pohonke noiku irimasiku pisunkeki peukulu pore pailehi kipulo noriele pailehituo luho ehu aperai minsanno eikoha taunu Ran airotopalu.
\v 15 Abaram e iko pohonke noiku ehu tehe piirounno oitulu. Ehu tee mula raruotopanno uliulipakanimo konkohipanimo arateie taunu Hoba patahotopalu. Eikooho taunu Ramaskasi ntukotopalu.
\v 16 Tee aikekene nohaune ehu eiko pomoni Lot pohonkenko kapukene ehu uusipasi unohotopalu, teenko koniuhai ehu tee noiku nokeki.
\v 17 Abaram ehu eulikoo Kerolaomere pohonoulenko ulipakunno unounoholohu eikohe Sorom nna mumioi ihako Save naha moonau kuurouu. (eiko mumioina moonau).
\v 18 Ehu eikoho Salemnna mumioi Melekiserek palaua emi waini mmakulo Abaram uotopoipuu. Eiko teiko Kuhui ama koronna pohonna noi alualunna.
\v 19 ehu eikohe eiko Abaram maaruana eertulo ahuu, “Kuhui ama Koronna oohe moohe kompunahera loo mau mani tiinolu. Loo mau mani tiinolu.
\v 20 Kuhui ama Koronnara koro lasihohi teeha loo eikoha piisu taapuluisu iko luuhe ulipakenne. Abaram e ehu iko aike piisuele nohaakune uusipasi kipulono piiropaakulo tee kipulonke norinorino eiko Melekisereki opaakuu.
\v 20 Teeha nomohe ehu eikohe Soromnna mumioi Abaram aapu, “Teera aike uusipasi noheine lohonke iilake nnera arate nkonke noiku nukahi/koniuhai uusipasi unohotopoime.
\v 21 Ehuara Abaram-e tutuhoipulo aapu, “Kuhui ama Koronna oohe moohe kompunale maalopasi.
\v 22
\v 23 Ee lohonke aike noriaho maute touno nna nohomoi; maihou aipa ama huahono taume nohu o eiko nohu Sanrolonna karunai oho mau toi touno nohosi. Tehura loohe ahe nnehe Abaram amatei aikekene teumana eetosi.
\v 24 Nne nko mau aike tounoke nohomana. Aike arate eulehe nkonke noiku noipaine tee lehu nohosi. Ehuara eule nkonoule paileia Mamre palomonukaronko tee paapenke toroi nohai eha aike nouhai piisue minno nohaakohinne.
\c 15
\s KUHUINNA UTU IKOTASI ABARAMNKO.
\p
\v 1 Eikoha piisu nomohe Abaram ehu Kuhui e luleheherle ipoto aapu, “Abaram toura ouluhe, nne eiko lohonna tukatuka, mau ama mani otuotulomana, lohonna mini ama koronna toroi lioilui.
\v 2 Ehuara Abaram e aapu, Mumina Nkonna Kuhui, nnera oinomehu mini ama koronna temu?, nne anaumana tutuka touno nna temutemuui. Puahomonomu ee nkonke aikekene uusipasi eie Eliesa Ramasi kasiku toroi nohakui.
\v 3 Tipoto teheisu ehu Muminahe aapu, Tou, eikohe lohonna alualunna iko lohonke kapukene toi touno nohakui, loo arateie looni maipa lohonnale koino uasi toroi unihoilulo iko lohonke kapukene nohakui.
\v 4
\v 5 Teulo ehu aapu, aulolura silaalo aulu koro tolilo iko koro ohele kaipakene lipa torihake. Ikooho lohonke kerissa ikonohu koro kaipakene lipa toroi liakui.
\v 6 Abaram e eiko Mumina pohonke utu maihe tokoipu. Ehu Muminahe, eiko noi ama tohokasi tokuu.
\v 7 Ehu ipoto aapu, “Nne eiko Mumina, lohono uni Ur eiko Kalarianna moo petotolotuna ei moo paapiotoloku lohonna lepisa”.
\v 8 Ehu Abaram e nakaroulo aapu, “Kuhui Mumina, nnera opoto apo ei moo maihe tei nkonna toroi lei?”
\v 9 Ehu Kuhuie tutuhumo aapu, “Bulumakau koniuho, meme koniuho ehu sipisipi nuhani, tuluhe moi pailehi nohasi toroi nneno uotopei. Kuuau poorike kerihonko. 9 Teitei Abaram e iko egu nohaakulo teino Kuhui piotouu. Ehu morua pukapukala kerihole torohulo kerihono
\v 10 sisuu. Iko pelekupa keriho touno nnohu tiinouu.
\v 11 Sisuunoha ehu pelekupa nokehe upulo apau toipakohi, ehu Abaram e kinopakuniu omolau.
\v 12 Abaram ehu mumuleuhu ama nopoto asulo umohuu. Aasui ehu ama nopoto ouluhuu, aipa mumuturu amateinoho okookopa apahasie kuuetuisu.
\v 13 Ehu Kuhuie ipoto aapu, “iko lohonke kerrisa toroi upilo moo noiku muhilunannale uluulu tiha eulikohe ihakoleinilu toroi paihonke alualunkeki etani. Tiha toroi ama kirokirohani moi pore kolihami akuue.
\v 14 Ehuara euliko noiku iko lohonke kerissa tipoto tinopanimoi nnehe toroi moki ama okohe opolosi. Ehu iko lohonke kerissa eiko moo toroi petaai teenko kapu ama kukurei.
\v 15 Ehuara loo amatei tualei isipa toroi tulo ehu pulehalaalo ama mani noisie puahehu lomoloilai.
\v 16 Iko lohonke kerissa eie moo toulahu toroi unohoini. Iko eule Amoroki tatalu mala touno ama kukurei eetai. Tinomu ama kiruoinimonomu ehu toroi mamaau ukotopolomino eie moo ehu kohipakolosi. Ehu euliko lohonke kerissa, kerissa kolihaminke teunnorahu toroi eie moo unohoini.
\v 17 Ehu muuleulo mumuturukuisu, eiko Abaram aipa sosopeni nna ukuu- iseni mokumokulakoipuhu, ehu nna pitonoou. Ikoha kaikolihami torohulo kerihono sisuunreha morue tokitokiluhu.
\v 18 Eikole muu eiko Mumina ehu eikonko Abaram tei utu ehu mau mani ikolotouru. Aapu, “Ei moo uusipasi arateherai Isipi kitaiele teiele tuu iuperitisi-e 18 patahasi uusipasi iko lohonke kerissaq opolomana.
\v 19 ikooho kinialeinilunke, Keriasialeinilunke, Katamonahaleinilunke.
\v 20 Hitiahaleinilunke ehu Peresiahaleinilunke, Repaimialeinilunke.
\v 21 Amorohaleinilunke, Kenanaleinilunke ehu 19 Girigasialeinilunke ehu Sebusia leinilunke moo toroi uusipasi nohakai.
\c 16
\s HAGAR EHU ISIMAIL.
\p
\v 1 Sarai Abaram pana tutuna tounoke teuunu, ehuara koniuho pogonna totona nnonu teuhule, pogonna mini Hagar, Isipia leinu.
\v 2 Teitei ehu eiko Abaram aapuu, “Nne Muminahe ele ikotoimuisu tutuna tounoke temulo. Pilora iakonko nkonna totona asenro anau tiahelera tee nkonke tutuna noke temu. Abaram iko utu panahe teeune mani tokuu.
\v 3 Teitei eiko Abaram ihiko Kenan e tuhutuhu mole kipulo tokiluisu, iakohe pana Sarai iako pogonna totona Hagar Isipia leinu ehu luipulo eikono Abaram piotouu. Tianohu nnonu pana lepisa.
\v 4 Eiko ehu iakonko Hagar asunro iako ehu ohonesiku. Tinotano tutuka teupiele, iako Hagar ehu iako pogonna mumiana ehu ama tourukuruku etu.
\v 5 Ehu Saraie eiko Abaram aapu, “Ei aipa lohe ulumueinale nne moki mmakosi, ia nkonna totona nnehe lohonkele aku sisosiu ehu ohonesikuiele ia ama lasihalo nne ehu tourukuruku eenomui. Arateie Mumina toroi amusi nenehele tei touno mani tinaupi”.
\v 6 Ehu Abaram e aapu, “lohonna totona lohonkele aku. Ara tipoto onohimonohu tinope”. Ehu Saraie luhino eetulo ama kirokirohuhu iako ehu omolu.
\v 7 Hagar omolulo peunoha egu Umiai Muminannahe airu, teia tuu nna kuaho kararua eikole maimoi Sur piasi, ehu tiha aihou tounoi tuhuleino.
\v 8 Ehu eikohe aapu, “Hagar Sarainna totona, loo ouele ui, ehu ou pempempe? Ehu aapu, “Nne nkonnale mumiana omoomolo.
\v 9 Ehu eikohe Umiai Muminanna aapu, “Unololora lohonnano mumiana ehu pilo iakole eueu aire.
\v 10 ikohe Umiai teeulo nnahono aapu, “Nnehe iko lohonke kerissa mau amate muhunne toroi etoloku torikaleheleoho touno maihou.
\v 11 Eikohe Umiai Muminanna ipotoho teeu iako, “loo tutuka telumonu ehu tutuka nuhani toroi telui, pohona mini Isimaili toroi tokei. Loo Muminahe iko lohonke pisa iniininko nuhitoilui.
\v 12 Ehuara eiko looni eiko nohu ronki kupirahi toroi lei, noiku tulupaheoho toroi luhino eetai. Ikonkoho pomolo toroi touno mani uluului.
\v 13 Iako Hagar eiko Mumina utu teeuna ehu onoonopalo tei mini ipotonna toku, “Kuhui nne umuumumana”, Ipoto onohulo tipoto tokuu, “Eiko Kuhui nne umuumumana ehu mau ukosi.
\v 14 Iko teeha siku tuu teumana ipoto tokaau, “Siku tuu teumana Kuhui lumatu nne umuina nna. Eiko siku tuu teumana korooho tuntuntu eikoha taunu Kares ehu uni Beret morue.
\v 15 Iako Hagar tei tutuka ehu utuotou Abaram nna. Teitei Abaram ehu Isimail tokuu.
\v 16 Eiko Abaram tinotano mole pohonke kipulo kerihotuohele tuhihami luho lioipuno tano.
\c 17
\s KUHUIE ABARAM E PAIGONA UTU (TANTANA) IPIPA.
\p
\v 1 Tinotanopai Abaram pohonke mole kipulo kampulo hele kampulo luho tuhutuhu Muminahe sohoipu. Sohoipulo ehu aapu, “Nne Kuhui kanakui, nnera minnomilo noi kohohasi lenle”.
\v 2 Nne ehu looha morue mautei utu ipipa morue toroi sisohesi ehu toroi lohonke loolumi ama muhun liakuni”.
\v 3 Ehu Abaram mii tekuhulo moohele kuuponiu ehu Kuhuie aapu.
\v 4 Nnenko eiko utu ipipa ehu sisohemana loo ee uumaine uusipasiku paumo limana.
\v 5 Ehu teeha loo lohonna mini ehu touno Abaram, Loo ehu Abraham. Uumaine tulupa paumo toroi leina.
\v 6 Loolumi amate muhunkene toroi elaakoi losi ehu 4 tee nokeki toroi mumia liakuni.
\v 7 Utu 5 ipipa sisohemane, nne ehu looha morue peruruu. Nne tei laihonna Kuhui uhunu toroi lei nunnunna. Loo ehu iko lohonke tutuna poolumi poolumi tei paihonna Kuhui toroi lei nunnunna.
\v 8 Ei ummainenilunna moo Kenanilunna uusipasi loo teinohu ropiurolei tumatumana, uusipasi loo loolumi pooluminko laihonna etoilohimana. Ehu
\v 6 nne tei paihonna Kuhui lei toroi nunnuni.
\v 7 Ehu naheenoho Kuhuie Abaraham aapu, “Loo loooheminko uusipasiku ei nkonna utu ipipa olohimana mau toroi mani minseni. Tehele mure totonoro oupatahasi ulumoi.
\v 8
\v 9 Ei utu ipipa sisohemana ehu einna nkonna tai. Nkonna tai ei, ehu nuhetio. Lai nukahi
\v 10 lukunke kasi uusipasikunke toroi tokilakeni. Loo lohonoulenko.
\v 11 Iko laihonke lukuele kasira uusipasi tokilakeni, eiko nihonnanna tai nna saisomera ama ipipa nenenna loonko.
\v 12 Nukahi utuunihu muu kerihotuonnale 12 toroi kasi tokisoipeni. Uusipasiku totonaki paulumisaine ehu ropiura paulumisaine ehu tutuna uusipasiku lohonohe uni utuunimoi.
\v 13 Anau unino pooni ehu ummaineha pumpimana pooni, teuleeho mau toroi kasi tokilakoipeni. Ei nkonna tai lohonnale
\v 14 koino apakimana niihonna tai uhunu. 14 oi nuhani nkonna tai touno minsumana toroi kohipeni ihako laihonnaha muhun.
\v 15 Kuhuie Abaraham aapu, “iako lana Sarai ehu touno nnomu toroi Sarai tokei. Pohonna mini ehu Sara.
\v 16 Iako toroi maaruana etoku lohonna tutuka nna teupi. Toroi maaruana etoku Ummaine nilu paihu lei. Mumiakeneho iakole toroi utuapaakuni”.
\v 17 Abaraham tee nuhetuiele naheenoho moohele kuupalo poho akeu. “Noi mai nna tei pohonke mole pore lioipulo tutuka teuuna?” Mai Sara tutuka mmakuhui pohonke mole kipulo kampulo lioipulo?”.
\v 18 Ehu Abaraham e Kuhui aapu, “Arara ei Isimail maaruana etehu tei lohonna maakuhu kooru.
\v 19 Ehu Kuhui ahuu, “Tee maihe, ehuara loo ara tiahe lana Sara kohohasi eiko looni tutuka nuhani toroi mmakui. Pohonna mini Aisiki toroi tokei. Ehu toroi eikole tei nkonna maakuhu uhunu koorui.
\v 20 Ehuara eikohaaho Isimail 19 loo nuhenolosi. Teioho toroi maaruana etoku utuaupi. Eikoho tee pooluminke tore toroi pohului. Eiko toroi Mumia kipulole keriholuho paumo toroi lei. Ehupohonnaho muhun maute poruhupaki toroi uluului.
\v 21 Ehuara nkonna utu ipipa/tantana Aisikinko ama nopikale. Tei Sarahe ehennohe eiele mole lalasinna mmakumana.
\v 22 Kuhuie eiko Abaraham tipoto teetepulo ehu petulo koro peu. 22 Eikole muu tinomu, Abaraham e eiko
\v 23 pooni Isimaili ehu euliko ihiko pohonohe opa utuunnoi ehu teetoto puunipasiku paulumisaine teenko tutuna nukahi tulupa ehu nohunno lukunke kasi tokilakoipulu tipoto Kuhuie teeunohu.
\v 24 Abaraham tinotano pohonke mole kipulo kampulohele kampuloluho lioipulo tuhutuhu lukua kasi tokisoipau.
\v 25 ehu eiko pooni Isimail pohonke mole kipulole pailehiluho. Abaraham pooninko Isimail eikole muu nori lukua kasi tokisoiparu.
\v 26
\v 27 Ehu teuleho nukahi tulupa Abarahamnko uluhuleine teeiko tehe utuului ehu tee muuhoua pumpului oho nouhai eikonko lukua kasi tokilakoipalu.
\c 18
\s ROPIURA PAILEIA.
\p
\v 1 Eiko Mumina ehu eikole Abaraham auloluku ihiko Mamre kui tualekene tumono. Tee luamakai lua ama inihunotano pohonnale palenna uluheu kokohuisu.
\v 2 Ehu koro tooluiele noiku nokeki paileia ihiko itaitaloiniu ukulu.
\v 3 Ukuniele ehu ihikorai pohono uluheuno kulohotoulo pilo airunno miitekuhulo moohele kuupahulo aapulu, “Mumia eera nkono uni lipa tou ara tipoto ntukeni, nne laihonna totona.
\v 4 Toroi tuu nno uotopoku laihonke kaha upenno ehe kuia kaakue nno maurenno.
\v 5 Tamu oho toroi nno tamuhoto lohihu tamuhenno iri telunno nnahono nuhoteni. Lai nneno laihonna totona uni, teha toroi tamariotolohini.
\v 6 Ehu eulikoha aapu, “Aha ama mani teitei”.
\v 7 Abaraham ehu nomunomutaie pohono palehakuu tukaalo pana Sara aapu, “Nomunomuera tee lohonke palaua maute aanehu nohilo breti noke lakahe”.
\v 8 Ehu kulohalo pilo iko pohonke bulumakau sihulo tei bulumakau porike tuuhune ehu mautei murehasi nohulo tei
\v 9 totona oupisu pilo kurolotou. 8 Eiko
\v 10 ehu iko sis (tamu bulumakaunke nuu kompasi ) ehu nuu (bulumakaunke) ikonko kaaku nohulo pilo eulikoha ulu sisoipulu. Tehero kuia kaakue itaitaponiu ehu tamutamuha. 9 Ehu nakaropalo aapu, “Tia lana Sara oue?” ehu aapulu, “Iako ehe palehakuue”. 10 Ehu Muminahe ahuu, “Nne nnanoho loono toroi unomoni eiele olulu ipotonna mole lalasinale, ehu ia lana Sara tutuka nuhani toroi mmakui”. Iako
\v 11 Sara ihiko palennaha uluheu nomohe polupoluluhuisu, eikoha nomohe.
\v 12 Abaraham e Sarahe mau ama mainihokuru ehu iako Sara teeoho olulu
\v 13 tutuna teuteunimoi ntukunu. 12 Teha ehu pohulahaipulo ahuu, “Nne mala mairena puputa ehu eioho nkonna okomui ama pulelehu, maira tei manitokosi noho?
\v 14 Ehu eikohe Mumina Abaraham aapu, “Sara apaha aakeulo ahui, Nnera ama mairena, maira tei tutuka lipa maihe nna temu?. 14 Mai aipa nna tei poruhupa Muminahe touno apakuhuina? Nne toroi unomoni mole lalasinnale teiele olulu tokasi ehu Sara toroi tutuka nuhani mmakui.
\v 15 Sara ehu ouluhulo pusopaalo ahuu, “Nneta touno aakeposinu”. Ehuara eikohe aapu, “loo maihe akepei”. Abaraham Soroma tehuune.
\v 16 Euliko noiku ehu laluhoinno tee
\v 17 aihou iko Sorom toolahuino upeu. Abaraham oho nouhai sipotounipisa peu.
\v 18 17 Ehu eiko Mumina ahuu. Ei maira Abaraham ee aike apakomoi tou mihinopo?
\v 19 18 Pohonke kerissa mau amate muhun ehu ama poruhupaki toroi liakuni, ehu nnahono eikohaue tei moo uusipasi toroi maaruana etosi. 19 Eiko mau tokosi iko pohonker tutuna ehu iko pohonke kerissa nnehatoto uotopaleha ehu tee aike kohohasi ehu aanehu teepaleha, ehu maihe lehu aike uusipasi toroi apakoiposi maalopoiposine.
\v 20 Ehu eikohe Mumina Abaraham aapu, Aike amate touno aanehukene ehe Sorom ehu Gomora apaapahaka. Tataru malakene
\v 21 ama touno aanehuele koroupeu. 21 toroi totomilo ukomino aposi tee aike nuhitosine aposi anau maihe.
\v 22 Eisoko kerihahulo ehu kupohunro iko Sorom pahe peru ehu eiko Mumina eikonko Abaraham tuntusiu.
\v 23 Abaraham ehu eiko Mumina kararukulo nakaroulo aapu, loo maira ikooho anehuki nouhai ikonko kilohilu loluhou eelakeni?
\v 24 Nau anau kipulo upuhami noiku aanehuki uluuluhu eikole uni, maira eiko taunu mau loluhou ete? Maira eulikooha kipulo upuhami touno amarahe?. Lipara euliko kipulo upuhami monukenno eiko taunu tou kirohe?
\v 25 Loo mai iko noiku aanehuki ikonko noiku kilohilu nouhai ulepenipisa. Eiko tataru touno aanehu kilohilu tou aratei 24 nonnonohunna apake. Onoonora ei moo tuluhounaara aratei tataru aanehu minsolo.
\v 26 Eiko Mumina ahuu, anau kipulo upugami noiku tanahilu airolomino iko aihou uusipasi toroi petosi eulikoo uilehu.
\v 27 Ehu Abaraham nnahono koro okolohuu, “Mumina ura tou urupanilu ama
\v 28 okookolohoku. Nne mala aratei noi nna.
\v 29 Touno nnahaipaha okolohokuina. 28 Nau
\v 30 anau kipulo upuhami tounoke uluuluhu ehu ara kipulo kolihamiele upuhamiluho
\v 31 uluulu mai ehu ara upuhami loluhou, teeheleoho mai eiko taunu tei toroi loluhou etei o tou. Ehu Muminahe aapu,
\v 32 “Tou kipulo kolihamiele upuhamiluuho airolominooho toroi touno loluhou etosi”. 29 Ehu nnahono okolohotoulo aapu, “Nau ara kipulo kolihami airolohu?. Eikohe aapu, Toroi touno apakosi. 30 Ehu Abaraham ahuu, “Mumina tou urupanilu, nne naheeno nakarolopisa”. 31 Nau ara kipulo pailehi lehura opoto lenle?”. Ehu Muminahe ahuu, ara kipulo pailehi tanahilu lehuoho, toroi touno loluhou etosi eiko taunu. 32 Ehu Abaraham nnahono ahuu, “Mumina nnera ama okookolohoku tou urupanilu. Nau ara kipulo keriho noiku tanahilu lehuara opoto lenle? Ehu Muminahe ahuu, kipulo keriho noiku tanahilulehu oho eiko taunu toroi touno loluhouetosi.
\v 33 Abaraham nnahono ahuu, Mumina tou urupanilu, nne nnahono utu noke kohoro, “Nau ara noiku kipulo anehuki uluuluhu
\v 34 teera opoto? Ehu Muminahe ahuu, “Anau noiku kipulo tanahilu uluuluhu eiko taunu toroi touno kirohoku euliko loluhou liaiului. 33 Eiko Mumina eikonko Abaraham okookolohunro kohotalo ehu kupohuisu eiko Abaraham tee pohono uni unoholu.
\c 19
\s SOROM E GOMORAHE LOLUHOULEUNE
\p
\v 1
\v 2 Eisoko Umiai kerihahulo muuleumono
\v 3 iko Sorom patahuru. Lot eikole taununna uluheu kokohuisu. Eiko ehu eisokoo ukunro koro laluhalo pilo
\v 4 airunro ehu moohele toto kuupalo apuru,
\v 5 “Nkonnako Mumiaro, laihonna totonahe opara ure. Toroi kaha upenro ehu tehe asenro tee tohesinsisi laluloinro tee periperimono pesi”. Ehu ahuru tou, nene ehe aihou nounouno toroi asohesi. Eisokoo ehu eiko Lot sinhoniu minsunro iko pohono opa upeu. Ehu tamuhuotouru, palaua isii tou teumoie. Eisokoo touno aasusiu ehu eulikohe noiku Sorom a leinilu eiko Lot nna opa kapuau. Nukahi usipasiku ihikorai taunu upuu. Kumaha ehu mainihai.
\v 6 Ehu soohalo eiko Lot aapau, “Eisokoo noiharo lohonohe opa asurepisa usinako oue? Teeperehura sipoirehu luluholohi.
\v 7 Lot ehu sipaalo eiko uluheu ikotulo. ehu apulu, “Nkonoule eikora tataru amatei mala tipotonna tou apakeni.
\v 8 Nne nunihito koniuharo tuntusi touno nukahinko nno uluuluinnako. Toroi uotopohehu eisokoohele tee isou kooreni. Eisora noiho tou nnohu tiinopeni. Eiso nkonohe asurepisa usinako ehu nnehe toroi otukohesi.
\v 9 Aapau, “pelelelemenira loo ropiuro! Loo paa tontoloni, tei nene amenimana tipotora tinaluni. Omolera! Loo mai touno ama malanohu tinolohihui eisokohele. Eiko Lot ehu nomororo siokalo ehu eiko uluheu apau kopokohi. 10 Ehuara eisokoohe kerihahulu tootoinro eiko Lot iko opahakuu piiunro eiko uluheu pakeuru.
\v 11 Ehu eulikoo noiku ihako uluheunoha usipasiku tomunaikotoulu, eiko uluheu touno airapisa. Eisokoohe noiho eiko Lot ehu aapuru, “Loo anau eiele taunu loolumi nukahi/koniuhai ehu laahunomi o lomolo
\v 12 nokeki ulu-ulumonohera uusipasiku nohenno ee pitootopeni.
\v 13 ee aihou toroi loluhou etohini. Muminahe eule noiku iha leinilu rure amate kilohuhaine nuhetoipunno nene tootomusi, ee aihou loluhou eetohepisa.
\v 14 Lot ehu pilo teiso paalauro lerehuinako aapuru, “Nomunomuera laluloinro ee aihou petere, Ee aihou toroi Muminahe loluhou eetui. Ehuara eisokoo ahuru mai ei ara laa-laasiholo.
\v 15 Amate tohesinsisi eisokoohe umiaiho eiko Lot ehu kiinounro aapuru,
\v 16 Nomunomuera ia lana eisonko loonihito
\v 17 luipenno ee aihou ule peteni. Tehura nouhai einko taunu loluhou liaisuni. 16 Lot nannanuolohu eisokoohe noiho akua muurounro, iakoho pana akua muurounro ehu eisokooho poonihito aku muusopoipunro iko taunu apu piotoulu Muminahe euoipuisu. Ehu iko apu
\v 18 piotounno eikoohe Umiai nna ehu aapulu, “Ehura kulohotopenno omolenno alilani. Nomoohora mau tou tooleni ehu mooloinohehora tou tuni. Arateie menu toroi lahuloini, tehura puaheni. Ehu eiko Lot ahuu, “Aha tou Mumiaro, tipotora lipa tou tiinomeni.
\v 19 Lai ama nneha tehenro ehu nne aliotomesi, iko menu ama isihoue touno patapatahoi o puahomoi eie moki nuhu.
\v 20 Loo mai eiko taunu kuaho uke-ukei?, eiko nno momuhoue, petehu toroi iko mei, ukera iko aihou kuahou, tehe toroi alimoni.
\v 21 Ehu aapu, “Ama mani teitei, eiko taunu toroi touno loluhou eetosi.
\v 22 “Nomulala kulolalo, arate iko patahehurahu ehu toroi nne tei aipa apakosi”. Eiko taunu Lot e kuaho tokuuna ehu Soar tokaau.
\v 23 Eiko lua ehu laulaupolu Lot iko Soar patahu.
\v 24 Ehu Muminahe ohuai murunohu oluotouu ikono taunu Sorom ehu Gomora.
\v 25 ehu uusipasi loluhou eetu iko, ehu eiko mooloi uusipasi ikonko noikukene ehu tee aike tuluhe eikole moo tuhu-tuhuleine.
\v 26 Ehuara iako pana ihikorai nomo tooluiele ara makasiru leu.
\v 27 Ehu muuleulo toheupisu tee ama tohetohe Abaraham ehu nomunomue iko aihou Muminanko ita-italoirehuleino peu.
\v 28 Pilo iko Sorom ehu Gomora ehu iko mooloi tuluhou tooluiele iko tuluhou iisenie kuueetulo tuhu-tuhu ukuu, iko nohu noikukene ora-oralei poinihu.
\v 29 Ehu tinotano Kuhuie iko taunu ihako mooloia Lot tuhuleinoha loluhou eetune, eiko Abaraham monumonukui eiko Lot petuisu omolulo alipolu. Lot poonihitonko.
\v 30 Lot ihiko Soar tumo-tumo ouluhulo ehu eisokoo poonihito koniuharo luipunro menue lahutoinnoro euheelero ulu-ulu.
\v 31 Tinomu nnomu iakohe pamamo iako paalamata aapu, “Ei neumo
\v 32 ehu pule-pulehapolo, ehu noi oho tounna eiele moo tei nene rorimunro tutuna temunimana.
\v 33 “Ulora ei neumo sipaaka enotopohenro toroi nouhai aasohinno eikole nene tutuna temusi”.
\v 34 Ehu teemula eiko paumo ehu sipaaka
\v 35 eenotounro iako pamamo ehu eikonko puumo asuru. Ehuara ama sipaakahe mau touno nno onohu.
\v 36 Teia muu toheumana iako paalamata ehu aapu, “Nne eikonko toheha mula aasohenro, toroi mula nnahono sipaaka eenotopohenro loonko aasesi. Ehu toroi tulupako eikole tutuna temusi. Teitei ehu tee mula noiotounro iako paalamata ehu eikonko puumo aasuru, nnahono ama tunhasie mau touno onohu. Iko tipotole eisokoo tulupako ohonesikuru eikole paumo.
\v 37 Iako pamamo tutuka nuhani teuu, Moab tokuuna. Iko emuro Moabites tokatokanimoi paihono.
\v 38 Iakoho paalamata tutuka nuhani teuu. Benammi tokuuna. Tei oho iko emuro Ammonites tokatokanimoi paihaho.
\c 20
\s ABARAHAM E ABIMELEKI
\p
\v 1
\v 2 Abaraham ihikorai Mamre totonoro iko Negep pahe piloro ihiko Kares ehu
\v 3 Sur moruero tuntuntu. Ehu ihiko Gerar tumotumo.
\v 4 iako pana Sara ehu poipoina Sara nohuu.
\v 5 Nnomu mula ehu Kuhuie luulehehele aapu, “Loo puahimana, ia koniuho roripasi noheina”.
\v 6 Ehuara Abimeleki iako touno nno kararuolou, ehu ahuu, “Mumina nne tohokasi!, nau maira loluhou eenome eenko nkonke noiku? 5 Eiko Abaraham 7 poho iako poipoina tokui ehu iakoho poho poipoina tokoni. Nne aaposi nne mani tipoto tinomui, nne tohokasi.
\v 7 Ehu Kuhuie luulehehele aapu, “Maihe, mau aaposi loo mau ahe-ahei loo mani tipoto tinolui. Teeha ehu touno peloilosiu ia sikapilo kiruloni.
\v 8 Ehuara iakora koniuho teino ponu unohotope. Eiko ponu nnenna tootona, ehu toroi uuki etoiluhu loo touno puahei.
\v 9 Ehu toheuhu amate tohetohe, Abimeleki ehu pohonke tootonaki soohoipunno ehu iko aike apaholui mihinouniu ama nopoto ouluhaau. 9 Ehu
\v 10 Abimelekie Abaraham soohoipulo ehu nakarouu, “Loo apa nenehele apakei? Loo nnehe apa-apakoilosiu nne eenko nkonke noiku eei moki mmakotomeni. Aipa amatei tounoie apakukuhuina loohe nnehele apakei. 10 Apaha tinalui?”. 10 Abaraham ahuu, “Aapotu mai eule ihaleinilu Kuhui touno ou-ouluhoipaine,
\v 11 tehura nne nnalo ia nkonna koniuho noha. Iako ama maihe noonoi, moka poolo. Ehuara nnenko neihu touno nori
\v 12 ehu nnehe roripotu. 13 Ehu tinomu
\v 13 Kuhuie eeipoto tootomuunole ihikorai moka pohono, iako apotunu loo nnehele mautoi sihilolomo aapeni eiko nnehe noonoi.
\v 14 Abimeleki e Sara ehu eikono Abaraham unohotou, teenko sipisipikene, 15 bulumakaukene ehu tootonakikene.
\v 16 15 Eiko Abaraham ehu aapu, “Nkonna moo ei uusipasi aratehe isolumono toroi tuitui.
\v 17 Ehu iako Sara aapu, “Ei loi-loinu nnehe silipa amate toukuho oposi, ikohe tuntunimoi aapapisa loo tohokasi. 18 Tulupahe toroi ehu aapai loo kiru loluhou.
\v 18 Teeha Sara iako Abaraham pana tipoto leune Muminahe iko koniuhai Abimelekinnale opa uluhuleine uusipasiku ele ikolakoipuniu tutuna mau touno noke teulu. Ehu Abaraham e eiko Abimeleki uuki eetoipuisu Kuhuie melahuu. Iakoho pana ehu ikooho koniuhai tootonaki tulupa melahuulu tutuna teunipisa
\c 21
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\c 22
\s Kuhuie Eipraham Pogonna Iito Mauguuune.
\p
\v 1 Egu teega haike eeni nomogeraagu Kuhuie tei Eiparaham mauguu. Kuhuie eiko Eiparahami ioto aapuu, “Eipraham ee!” Eiprahamie egu tutuhoipumo aapuu, “Nne, nne,”
\p
\v 2 Tegerai egu Kuhuie eiko Eipraham ioto aapuu, “Teira looni Aisake, tei eiko looni noriraagu, eiko loge hama heuheuoipeina luipilo, egu tee haigou Moraia orere. Teugoge eiko Aisake topotopilo teie toroi konugaimei iuogo ara teiele Nnege tokoilohomainagele!”
\p
\v 3 Egu teia koro togeumana tee hama togetogeno Eipraham koro lalugaalo egu tei pogonna ronkii kuurotooou. Eikooge Eipraham anaaau teisoogo pogonnako tootonago luipuru egu teiogo pooni Aisake. Tee kui konugaipalenke maigoupas koniuloraagu eiko egu sakahaalo oruu teugo haigou Kuhuie tokoipuuno.
\v 4 Teiele muu paimuunna Eipraham egu koro tooluiele iiko haigou nno isigoua hukuu.
\v 5 Eiprahamie egu teiso pogonnako tootonago ioto aapuru, “Laira einko ronkii ege tuntunigu nne einko nuni teugo haigou toroi orohes. Nenege tei Kuhui kohepohenroraagu egu laino toroi unomoisi.”
\p
\v 6 Eiprahamie tee kui konugaipalenke nohulo eiko pooni Aisake koro muakotooou, egu eiko ara moonue naipege muakuu. Eisokoo egu taaguluaisusi oruorurimo,
\v 7 Aisakege egu mau koro hokologumo eiko puumo Eipraham aapuu, “Mokanu ee?” Eiprahamie egu tutuhoipumo aapuu, “Opoto nee nuni?” Egu Aisakege ipoto aapuu, “Tei moonu egu tee kui eeni, nau egu tei sipisipi poorike konugaimoirimana oue?”
\p
\v 8 Eiparahamie egu tutuhoipumo aapuu, “Nuni ee, tei sipisipi poorike konugaimoirimana ara teie Kuhui toroi kuurotoupi.” Eisokoo teiteiso taaguluaisugo oruru.
\p
\v 9 Nau egu mau pataguru teugo haigou Kuhuie tokoipuuno, teugoge teie Eipraham tei marakapa mau koro laukuukulo egu teego kui teugo lalasi mau porugagaakoipuu. Egu eiko pooni Aisake mau teiso akugo egu uhago karugakoipulo koro naugotooou teiele marakapa teegaiso kui.
\v 10 Nau eiko Eipraham egu mau tei naipe muurooou tei eiko pooni Aisake tuupisa.
\v 11 Egu ara tinoharo teie umiai Muminanna tegerai koro hoogele soogotoumo aapuu, “Eipraham ee! Eipraham!” Eiprahamie egu tutuhoipumo aapuu, “Nne nne”.
\p
\v 12 Eikooge umiai egu ioto aapuu, “Teira looni tou teee, toura nahuotope; Nnege emuraamu mau hulomino monulos eiko loo huta maige tei Kuhui ououluhoipeina apaga, teiogo looni noriraagu Nnega mau tounno ntanipei.”
\p
\v 13 Eiko Eipraham tege pelupelugaiponiele ara tiga nomo heeheetuunoga tei sipisipi nugani, kisekisegele tee pogonke kailope kapinotoulo tugutugu hukuiele pilo nohulo tuulo egu eikooge sipisipi nugani eiko Aisake unikotoulo egu teie tei komimu teiele Kuhui hapakuu.
\v 14 Eikooge Eipraham teugo haigou mii holoumo egu ipoto tokuu, Teie Mumina toroi kuurotoupi. Emuroogo noikue ipoto aa-aapa, “Muminage teiele pogonna iu toroi kuurotoupi.”
\v 15 Tegerai egu teie umiai Muminanna hoogele eiko Eipraham kemugoino soogotoumo,
\v 16 egu aapuu, Teie Mumina ioto agui, "Mau tei maalopasi ara teiele nkonna mii, teega looge eeni haike hapakeiele anaupine teiogo looni noriraagu Nnega mau tounno ntanipei,
\p
\v 17 Nnege loo toroi maigopoto hosikeiotoloku anaupi teego lagonke keerisa toroi hama pirohunno mugunne liaipuni ara teenoguraagu kaipakene tege koro hoogele egu tee hiisia tege toto atiha isage. Teege logonke keerisa toroi anaupi teego paigonke luugino kooroipanimo egu ulipanimo teegele teulenke uni hokogekene toroi huuhuunipoini.
\v 18 Nne eulikoo logonke keerisa tuhutuhumoni tee tuhiakene tuluge eia moo lalasie ulu-uluomaine toroi mani tiinopolomo hosikeiotopolos iiko apaga, loo eiko tee nkonke hutu nuginugitoimimana.”
\v 19 Eiparahami teinko pooni egu teugo haigou teiso pogonnako tootonago tunturuno mamuoiru. Eulikoo egu tulupa sakahoinno tee Piesiipa upeu. Eiparahami eguro tege Piesiipa tugutugule.
\v 20
\v 21
\v 22
\v 23
\v 24
\c 23
\s Iako Seera Pogonna Puaha.
\p
\v 1 Iako Seera taapa igiko keinan tumotumo mole pore noriele pailehituoge paimaku [127] nohuiele;
\v 2 Iako egu teiele uni hokopa Kiriat Aapa [emuro iiko Hebron tontoka] tege puahuu, eiko Eipraham egu mau miruruolomo iako Seera pisunooou.
\p
\v 3 Nau eiko Eipraham miruruele pisa egu petulo,tia pogonna mailena puahas naunaugoluno nnougogele koro lalugaalo egu mau pilo eulikoo noiku Hitaitino hokologotounimo ioto aapulu,
\v 4 "Aga lai, nne eiko ropiuro egu anau mau touuno iga leina laiakuue mau ara toto nugunuguina. Mai laie iga laigonno tee haigou nnomaku tolopenno nnegele tarapetenigui, puunipomino egu tia nkonno hisolomo lei tugu egu anaugui tiaago nkonna mailena egu teugo kugutokui."
\p
\v 5 Teulege noiku Hitaitino eiko Eipraham egu mau tutuhoipamo ioto aapau,
\v 6 "Aga nau loo hama tei mumioi, nuginomenira. Nako loo aamana hama tei irimas nenege eugoga hama tei niigonna koro hunhulohinna. Nau taage ara eegele nene niigonke hisolomo tee haigou nnomaku looge hisounopeguino lomotiomainu.Nene noiogo tounno nnage loo toroi ntounolui iiko looge tia logosai puahuinu teiele pogonna hisolomo lomotalega."
\p
\v 7 Tinoharo eiko Eipraham egu mau koro lalugaalo teulega noiku igako Hitaiti leinilu ulue miiele toto maanenulo kuupaguiele,
\v 8 Egu eulikoo noiku ioto aapulu, "Nau eguogo laie tia nkonna mailena eugo laigono lomotalega tolopotonomu omenna legu, teera egu mau nuginomenno taapumeni nne pahege eiko Soohara pooni Eporon mau toroi nakaropeni,
\v 9 Ura egu eikooge tei pogonna nuinui teiele moo Makepelanna egu tege siuru tuituina nnegele toroi tarapetui. Nakaropenigu mau ara teiele moonna puuni kohogas toroi nnegele tarapetugu egu laieego hunhumeniu tee puuni puulukoipominoraagu teugo toroi tee nkono hisolomo hiitosi."
\p
\v 10 Eiko Eporon Hitaitia leina aamana teulega pogonke noiku tulupa tee iiko uni hokopa kuitolomono upulo koohuluunega morue kookoohuunogele teegeego noiku tulupa nunnugitaisu tutuhoipuiele eiko Eipraham egu ioto aapu,
\v 11 "Aga loo nkonna mumioi, lipara nuginome, eiko moo tei nuinui hurunna toroi tounno puunipei, nne teugo ara loo olos. Nnege eulega nkonke noiku ruronoge pitoilosine taage iako logonna mailena teugo lomotepisa."
\p
\v 12 Eiko Eipraham egu mau nnagono kemugoino kuupaguu teulega noiku igako leinilu ulue.
\v 13 Nau eikooge Eipraham eiko Eporon noikuogo tulupage nuginugitaisu egu mau ioto aapuu, "Loo, nne lipa toroi nuginomei, nnege eiko moo mau ara teiele pogonna puuni kohogas toroi tee puun puulukoiposi, egu ara tee puuni looge muuropeguraagu legu toroi tia nkonna mailenna teugo lomotos."
\p
\v 14 Nau teitei egu mau eikooge Eporon eiko Eipraham tutuhoipumo mau aapumana,
\v 15 "Aga nkonna mumioi, lipara nuginome, eiko moo taapa ara iikoogele silipa pore koligami [400] maigoupasia leina, iiko moo puun nnega loonko morue taage hama tee tukelupakelu. Arara egu mau pilo iako logonna mailena teugo lomote."
\p
\v 16 Eiko Eipraham hamaara mani tokuu teia puuni eikooge Eporon tokoipuuna, anau teulegeego noiku Hitaitino nuginugitaisu, iiko silipa pore koilgamiele [400] maigoupas teeni egu mau meluuloraagu ooou teiele melu teulenna noiku [mesent] teiele pore inokooharonna tee haike tarapilaiulumo egu puunipaiuluguleina.
\p
\v 17 Iiko aapo tee tiotogele tei Eporornie moo Makepelanna tege Mamre momugoue tuguleina anaugu tei nuinui, egu tee kuikene teiele moonna kaku tuguleine huru tarapetuisu Eiprahamie puuniiiu.
\v 18 Teulegeego noiku Hitaitino paigonke ulasiku tee teugo uni hama hokopa kuitolomono upuunegeego hunhukaisu egu eikooge Eipraham tee haigou iiko pogono heetuu.
\v 19 Nau egu teia moo puun nomoge eikooge Eipraham iako pogonna mailena Seera egu pilo teugo haigou lomotuu teiele nuinui eikoogele uni Mamre momugoue tuguleina, teiele moo Makepelanna [tee haigou emuro Hepron tontoka] teiele tuhia teinna Keinan.
\v 20 Iiko aapo tipoto leileisu tee haigou iiko egu tei nuinui eulikoo Hitaitino paigono leguleino eiko Eipraham opaisu tee pogono hisolomo heetui tugule.
\c 24
\s Eiko Aisake Roripolune.
\p
\v 1 Nau eiko Eipraham egu mau ara huloogo hamaraagu pulehakisu, egu anaugule teieego Mumina Kuhui hamaraaguero hosikeiotoupi maigoupotomo tugule teegele haike tuluge.
\v 2 Egu tee nnomu mau eikooge Eipraham eiko pogonna hanhalunna, tei eiko koro pule leileina teegele pogonke haluhalunilu egu anauguleina tege Eiprahamie hopagakuue tui teego pogonke kapu tuluge eikooge teuguleine hotukoipui egu orutuupi tuguleina, mau ioto aapuu, "Aga loo, teera logonke aku eugoi nnege mokua morue totonoro sise.
\v 3 Nnege loo hama hisounolosi toroi maalopilo mau mologoloni teiele Mumina Kuhui tei hoo egu moo koniiiunagele, iikooga, nee, loogera eiko ei nuni iga nne numonumonoga teegakuua konihugai Kenanaitino noi mau tounno nnonunko roriotopere.
\v 4 Ura ara mau lipa orilo teegakuua nkonke noiku kohogasiku, teia nnkona tuhia legu toroi tia konihugo tiga taaguotopei teie nui Aisake nogeuomainu."
\p
\v 5 Nau eiko Eipraham egu mau teie pogonna hanhalunna nakaroumo egu ioto aapuu, "Nau eguogo iako konihugo hairohomainu tee nnenko eugo hualega tounno hisougu, maira eiko ei looni nnagonono teie logonnage tuhia mamuotopo."
\p
\v 6 Nau egu eikooge Eipraham eiko pogonna hanhalunna tutuhoipuiele ioto aapuu, "Nee, ura loo tintinalumo eiko ei nuni teugo mau tou unogotope.
\v 7 Nako loo aamana eikooge Mumina Kuhui hooga leina, tei eiko nne tee tinoharo tiga mokage hopaga egu tiga nkono tomiuno sakahotomuiele hokologotomiele egu aamuu mologoponiele, mau tei maalopasi, Nnege ei moo toroi tee logonke keerisa opolos, eikooge Kuhui toroi tei pogonna umiai tootougu egu uloilui tugu teugoga tia konihugo lilomau teie nui nogeuomainu taaguotopei.
\v 8 Egu ara tee loo eikoogele ei maalo nnegele hapakimana lugilolohomaine taage iiko iako konihugo lilomau loonko eugo hualega tounno hisouguraagu legu. Ura ara logo monugilo eiko ei nuni mau tou age mai teugo mamuotopo."
\v 9 Nau teitei eiko Eipraham pogonna haluhalunna tei pogonna aku egu tege Eiprahamie moku morue totonoro sisulo egu maalopaalo mologopolu tee haike teie Eipraham hisounoooune hapakupisa.
\p
\v 10 Egu tegerai eiko haluhalunna teitei mau anaau teego Eipraham pogonke kamel noua kipulo kuurotoulo egu teeniele kapu mugemugekene hama tee mani hugasikenerai eikooge Eipraham leine mau muagagaakulo sakahaalo ntuguu teiele nugonugo. Eiko teirai Mesopoteimia pahege oruu ulu heeheetui tei uni hokopa Neihoo tuguleina. Eiko Eipraham pogonna haluhalunna egu muuleumono pahege tee murehuunotano teugo haigou tuu koono teiele uni hokopa tee mui leileino pilo mau pataguu; tinohara teege konihugai tuu tee kootaguinotano, egu anaau teego pogonke kamel tee haigou hikitau nna kuago isa leileino teugo toto miikuiele naugoilu. Tegerai eiko Eipraham pogonna hanhalunna egu tege italoni mau uuki heetumo ioto aguu, "Aga Mumina, loo Kuhui teinna nkonna mumioi Eipraham, looge eiko nkonna mumioi tei logonna heu ara tiotoraagu tuas taiotopimo egu mau mani tiinopimo nne ara mau emuraamu toroi maigoupotomegu tia konihugo lilomau tuuare teie pooni nogeuomainu nnonu hairos.
\v 13 Mumina Kuhui humera, nne ege hikitau kararue in-itamoniu toroi teule konihugai leluhagai teia uni hokopa leinilu upulo tuu kootai.
\v 14 Egu tia lilomau noi maipa liomainu tia mau Looge sihuasi teie logonna haluhalunna Aisake nogepalega, tiara iako nnege aapoku, loo mai eiko logonna utau toto sisegu nne eikooga tuu nno noipokui, egu tutuhoimuielera aamu, nau toroi nno noipei egu teego ee logonke kamel tuu toroi nno opoloku noipai. Egu tioto legu nnege mau ara toroi aapos huta teie Kuhui tei nkonna mumioi pogonna hisou egu maigoupotoupi."
\v 15 Nau egu mau anaau teiogo uuki hanhapakuuna mau tounno konkogotuisu, mau iako Rebeka, Petuel poolo eiko pogonna utau kanunagele muakui teugo tuu koono pataguu. Petuel eiko Eipraham paalomanu Neihoo tianko pana Milkaa pauni.
\v 16 Nau iako Rebeka aamonu hama tia lilomau tuuare paigu egu anamonu hama tia mani toolumonu, nuganieego pogonna koo mau tounno muuropas. Iako egu mau teugo tuu koono, tei pogonna utau tuue mahukulo koro muakulo kanunagele egu mau moitupisa tinaaau.
\p
\v 17 Eiko Eipraham pogonna hanhalunna egu ara mau nomunomue pilo iako kararu heetuloraagu egu nakaroumo ioto aapuu, "Ogemi!, nne mai eikoogele utau tuu nno kuago omegu noipokui?"
\p
\v 18 Iakooge Rebeka eiko egu tutuhoipuiele ioto aapuu, "Nkonna mumioi,nau toroi nno noipei." teitei egu mau ara nomunomue teege pogonke aku mau muuroulo kanunaga toto sisulo egu nno kuago kootulo oupisu noipuu.
\p
\v 19 Nau egu tee nomoge eiko tee tuu noipale kogotoniuraagu, iakooge Rebeka eiko Eipraham pogonna hanhalunna egu mau aapuu, "Loo, nau eego logonke kamel ei tuu toroi nno kootomino opoloku noipalo hootaguragu pitolos."
\v 20 Teitei iako Rebeka egu mau ara nomunomue eiko utau tuu teumana teugo haigou mau teege kaikoligamikene tuu hiatagu noipaleno toto oologotoulo, piloogo ara tee hootagu petulu.
\v 21 Eiko Eipraham pogonna hanhalunna egu mau anaau hutuogo herenopaalo ara puualee iako lilomau hotukuiro tege ono-onopolomo tuntuntu agumo, Ogemi, nnoga mai maige teie Kuhui tei nkonna nugonugo egu huasi mau hama mani maigoupotoupi.
\p
\v 22 Nau egu ara tee tinoharo tee kaikoligami tuu noipale kogotoilunotano eikooge Eipraham pogonna hanhalunna mau eiko pogonna kurama perukulo egu mau muetuu, tiga kuua tei naapui tarenna koologele konipas koro nohulo mau iako Rebeka teiele pogonna keni holopotooou. Egu nnagonoogo teiso poraugo kerigo tarennako nnagono koologele konpasigo iako pogonnakogele akugo koro kuulotooou.
\v 23 Tegerai egu eikooge haluhalunna iako Rebeka koro nakaroumo mau ioto aapuu, "Nee! mai nne nno aamegui nne noi tei poolo? Mai luumoge hopage tei tuugu nna tuitui tee emu muula nne aasokuino."
\p
\v 24 Nau iakooge Rebeka eiko egu tutuhoipumo aapuu, "Nau nne taapa iako Petuel poolo, Petuel eiko Neihooge Milkaa pauni."
\v 25 Tiage tei pogonna hutu koro perutumo iotoogo eiko mau aapuu, "Loo, nau nenege hopage aamoi teego tamu eege logonke kaamel toipaguineego hama tee peesa tuntuntu, egu teego haigou tagauni aasaguino nnomaku tuntuntu. Egu teiogo tuugu nna ara tuitui tee loo emu muula aaseguino."
\p
\v 26 Eiko haluhalunna egu mau toto miikuiele maanenulo tei Mumina Kuhui koheumo,
\v 27 Egu mau ioto aguu, "Lesi mau toroi tuitui teiele nkonna mumioi Eipraham pogonna Kuhui, teega eikooge tei pogonna maalo minsoni tugu mani tiinoumo tei pogonna hisou hama mani maigoupotopoipumo anaumoi nneego hama mani uloimui taaguotomulo ara tee nkonna mumioi pogonkegakuu noiku kohogasiku huotomui."
\p
\v 28 Nau eiko Eipraham pogonna haluhalunna uuki ara tioto kogotuunotano, iako lilomau Rebeka mau kulogotoulo oruu tee pogono hopaine egu teugoga tee noiku tulupa mau miginoulu tee haike tuluge tege hikitaunoge hapagolui.
\v 29 Iako Rebeka poipoinu nna nougai igiko hopagakuue ulu-uluna legu, pogonna mii eiko Leepan, mau ara nonnomue suragaalo oruu eiko haluhalunna tiga hikitaunoga hukupisa.
\v 30 Nau taage eiko Leepan ara iiko tinoharo iakooga poipoina anaau nna tei naapui keniele egu teiso poraugo tiga porau holonoga hukuiele nnagonoogo tee hutu iakooge poipoina kogoruune eikooge haluhalunna teepuune nugetuiele ara topaipolomo oruu tego tuu koono. Tiga eiko hanhalunna tege pogonke kaamel nnougoi in-italoniu hukuu.
\v 31 Egu eikooge Leepan eiko egu mau tanehuiele ioto aapuu, "Aga nkonnu, loo tounno tege italoni tugu tualenna, loo hama tei noi Muminage hosikeiotopas. Ulera hulo moitohe, tee hopagakuu loo aasaleno egu tee logonke kaamel tagauni eiele muulanna uluguinoogo taa mau kuurotopasino."
\p
\v 32 Nau eiko Eipraham pogonna hanhalunna egu mau teinko Leepan pogono hopa orunro ara pataguregu, teugoga egu mau anaaau teego haike kapu teege kaamel muulegele muakaune teulege Leepan pogonke haluhalunilu toto sisaloraagu, egu tee kaamel mau paukalu teege karas lakapasi [strou] egu tee rais teenko kumu raisinke noua taahasi [pooda]. Egu eiko Eipraham pogonna hanhalunna teenko noiku nnoule eikoonko teugo upeune tei utau nna tuu teumana kuurotopoipaniu teiele mau kaga uupau.
\v 33 Egu tegerai eiko haluhalunna tee tamugupisa tee noipui mau ulu hiinotopaunotano, eikooge egu ioto aapulu, "Lai, nne tee uliai tou tantamugosira haike tee nnege kogoropisa eugo muine toroi mau uliai miginolohinnoraagu." Egu eikooge Leepan tutuhoipuiele aapuu, "Mani, toroi kakarekelologu egu nugitohini."
\p
\v 34 Nau teitei eikooge haluhalunna egu tutuhoipuiele mau aapulu, "Nau nne taapa eiko teegele Eipraham pogonke haluhalunilu tei eiko koro pule leileina.
\v 35 Eikooge Mumina Kuhui eiko nkonna mumioi Eipraham mau hamaraague hosikeiotoumo teege kapu maigoupotoupisu hama tei kapulihe lei, teie Kuhui anau teego sipisipi egu tee pulumakau tee kaamel egu anau tee ronkii hama tee peesa oupi, teenko koolokene egu tee silipakene egu tee haluhalunilu nukahikene egu konihugaikene.
\v 36 Egu anau eikoogo nkonna mumioi iako pogonna mailena Seera mau ara mainigokuloraagu egu tei pooni teeeunu legu, egu anau eikoogeego Eipraham tee pogonke kapu teetee egu mau ara eiko pooni toto pitoipui.
\v 37 Egu nneego teie nkonna mumioi mau ioto aamulo, loo nnega ulue mau toroi maalopoimilo mologoloni teega iiko looge tee nkonke hutu toroi minsilo egu ei nuni iiko ege Keinan nne nunnumonoga leinilu konihugai lilogomikunko mau toroi tounno nnonunko roriotopei.
\v 38 Tee nnomaku ara iiko loo mau toroi kohogas oreine teugo moka pomolono egu teuleno nkonke noiku, egu teugoga legu toroi luipei tia lilomau teie nuni nogeuomainu.
\p
\v 39 Nnege eiko nkonna mumioi egu mau nakaropomo ioto aapomino, nau anau eguogo tia lilomau teugoga hairohomainu nnenko hualega tounno hisougura, egu nnera opoto kagano?
\p
\v 40 Egu eikooge tutuhoimuiele mau ioto aamulo, Ara teie Mumina Kuhui tei eiko mau luanna nnege tee pogonke hutu minminsoipomanage toroi tei pogonna umiai tootougu loonko teiele nugonugo oresiele egu eikooge toroi taapulumo maigoupotolui. Egu looge teia mokanna tapuni egu teega nkonke noiku kohogasiku tia konihugo lilomau teie nuni nogeuomainu nnonu toroi luipei.
\v 41 Nau egu tee loo lugilolohomaine teiele ei maalo nnega ulue hapakimana, iiko eguogo teugo nkonkegakuu noiku oregu egu anau teugoga tia konihugo lilomau hairiomainu looge taaguotopalega pomologe tou tokalo ntanipagu, tei maalo tege egu toroi tounno lei, egu loogo toroi tege lugiloni.
\p
\v 42 Nau taage nne ara iiko emu tinoharo tee hikitauno patagosiele, egu teiele Mumina Kuhui uuki hiitomo ioto aaposi, Aga ee, Mumina, loo Kuhui teinna nkonna mumioi Eipraham. Nne looge emu mau toroi maigoupotomei teiele ei nugonugo eirai ioto muina.
\v 43 Nne ege hikitaunoge toroi in-itamoniu, egu tia konihugo lilomau hulo tei tuu kootuomainotano, nnege toroi teia pogonna utau tei tuu nno kuago omugu noipopisa mau nakaroposi.
\v 44 Ura egu anau iakooge aamugu,nau toroi nno noipei, egu eego logonke kaamel toroi tei tuu kootomino oploku nno noipai. Egu tioto legu, nne egu mau toroi aapos, Oooo neee, iako ia konihugo lilomau huta maige mau tia sihuas teie Mumina Kuhui mau teie nkonna mumioi pooni nogepalega.
\p
\v 45 Nau taage egu ara anaupine teiogo nkonna mulugeiele uuki mau tounno konkogotosiu iako ia Rebeka tei pogonna utau kanunagele muakui ara tee tuu koono hulo patagui, egu tuu kootulo mau un-unogologu, nnege egu teia tuu mau nakaropomo aapos, Loo, tuura nno kuago omegu noipo.
\p
\v 46 Egu iage tei pogonna utau teia kanuna mau ara nomunoume toto sisuloraagu egu ioto aamui, nau, loo toroi nno noipeguraagu egu nnagono ee logonke kaamel nno opoloku noipai. Nau teitei nne egu mau uliai noiposiuraagu egu tee kaamel nno noipai,
\p
\v 47 Nau nnege iako ia Rebeka egu ara mau kohogas nakaropomo ioto aapos, nau loo noi paamii poolo? Iage egu tee tutuhoimuiele mau aamui, nako taapa iako eiko Petuel, Neihooge Milkaage pauni poolo. Tinoharo tee tioto kogorugu nugitosiele, nnege egu mau tei naapui teiele pogonna keni koro kuulotopomino egu teego porau teegele pogonke aku holopotoposi.
\v 48 Nne egu mau miikuiele toto maaninomino tei Mumina Kuhui teinna nkonna mumioi Eipraham kohepomo, koro lasihomo mani tokoiposi.Teega eikooge nne uloimui tugu anau teiogo sala kohogasiakuu huotomuisu egu teugoga tia noi konihugo lilomau teie nkonna mumioi pooni nogeuomainu taaguotopopisa.
\v 49 Nau eguogo lai tei nkonna mumioi mau hama maigegele heuheuoipenna legu, teera nne mau miginomenno aameni tioto. Egu anau tee tounno limonoge leguogo, teegora nne mau miginomeni, ura egu mau aapo nnege sala egu tei toroi minsosi.
\p
\v 50 Nau taage egu eisokooge Leepanie puumoge Petuelinko eiko Eipraham pogonna haluhalunna egu tutuhoipusiele aapuru, "Ei haipa ara mau hama kaulasinopoto teie Mumina Kuhui uloilui tugu eirai ioto huina. Tee nenege onohoipohinno egu aalohiguine tiotora lenle, tee mau tounno.
\v 51 Loo ee, aalo nako Rebeka ia, taaguotopilora oreregu egu teie logonna mumioi pooni nogeulo pana heetu, tee mau teie Mumina aulolukotoupinogu."
\p
\v 52 Tinoharo eikooge Eipraham pogonna hanhalunna tee hutu eulikooge kogoraune nugetuiele, eiko egu mau toto miikuiele maanenulo teia Mumina Kuhui ulue teinko manitokalei.
\v 53 Nau egu tegerai nomoge, eikooge haluhalunna tee pogonke kurama koro muetulo tee koolo egu tee siliva egu noke tee paaro kaihalenke egu mau ara koro muetulo iako Rebeka ooou.Eikooge hanhalunna anau iako Rebeka poipoinu egu tia poogu teisoogo haike lopige egu tee tarenke noke ouru.
\v 54 Egu tegerai eiko Eipraham pogonna haluhalunna teenko noiku nnoule eikoonko teugo upeune teetee egu mau tantamugalo, egu luugitaloraagu tinomu muulanna tege aasau.
\p Nau egu tee togeumanaga tee togetogeno eulikoo egu mau koro toolalo eikooge haluhalunna eulikoo Leepanie mugun egu mau aapulu, "Ogemi lai, ura nene egu sipotomenigu teugo nkonnano mumioi mamumoini."
\p
\v 55 Nau taage egu eisokooge Rebeka poipoinu Leepan tianko poogu tutuhoipusiele mau aapurimana, "Aga loo, nako ia Rebeka tiatia nenege mau tia aapas hiitohenronu iakora nenenko eugoi muu kipulogele patanoge nno nun-nunnoraagu. Ura egu teega nomoge egu legu taaguotopenno moiteni."
\p
\v 56 Egu eikooge Eipraham pogonna haluhalunna mau tutuhoipuniele aapulu, "Neee, ura nne laie mau tou ageni mai iga mamuotopohi, nako iko aamoi teie Mumina Kuhui tei nkonna nugonugo teitei hamaraague mani maigoupotoupi.Nne ara mau emuraamu teino nkonna mumioi mamualenna."
\p
\v 57 Nau egu tegerai mau eulikooge Rebeka pomolo aapau, "Oro, nau egura iako konihugo lilomau soogoipohinno nakaropohi."
\v 58 Nau taage iiko egu iako Rebeka mau soogoipalo egu ioto nakaropamo aapau, "Opoto nee, mai loo einko haluhalunna emu moitale hinhisolui?" Egu mau tutuhoipuniele ioto aapulu,
\p "Nau nne taapa hama hisouas eikoonko moitalega."
\p
\v 59 Teitei eulikooge iako Rebeka egu tolopalo ara tianko pogonna tootona Repora egu mau sipotopasiu sakahoinron upeu teinko Eipraham pogonna hanhalunna egu anau noke teule noiku eikoonko teugo upeune.
\v 60 Tinoharo iako Rebeka tee sakaholunotano, teulege pomolo teenko hutu tanage mau hosikeiotopamo sipotopamo egu mau aa-aapage,
\q1 "Rebeka ee, loo niigonna tuutuuka, teie Kuhui
\q2 loo toroi hosikeiotolui tugu tege oriomainoge
\q1 loo toroi tia noiku hama tee mugunne torege
\q2 tounno koorasiku paigu toroi lei, teege logonke
\q1 kerisa toroi anaupi teego paigonke luugino toroi
\q2 mau ulipagaakanimo tee paigonke haike kapu lopige
\q1 kankapuagaakoipani."
\p
\v 61 Nau egu tegerai iako Rebeka teenko pogonke haluhalunilu konihugai teetee egu mau teegele paigonke kaamel koro kuetalo teugo lalasi koohululo egu mau sakahoinno ntugau teinko Eipraham pogonna haluhalunna egu tee nnoule eikoonko teugo upeune.
\p
\v 62 Inokooharo eiko Aisake teugo Bia Lahai Roi* [ hikitau teinna Kuhui lumatu tei eiko nne hunhumuina] petulo egu teugoge Negep* [ moo lakapianonna hokopa noi tou teumana teinna Keinan] huunipaalo tumotumo.
\v 63 Egu tee nnomu muuleumono pahe, eiko Aisake egu mau ara nno iaiapolomo teie moo lakapiannona oruu, egu teugoga ulu heeheetuunoga tiga isigoua eikooge tee kaamelikene hukuu ara tee atuutu eiko pahege un-upugu.
\v 64 Egu mau anaaau iakoogeego Rebeka eiko Aisake mau hukuu. Iako egu mau ara nomunomue teiele pogonna kaamel toto sipaalo,
\v 65 Iako egu mau pilo eiko Eipraham pogonna hanhalunna nakaroumo ioto aapuu, "Loo, eiko ei noi lakapianoge eirai nene pahege hunhumana noi paamii?" Egu eikooge hanhalunna iako egu tutuhoipuiele ioto aapuu, "Nau eiko nkoona mumioi Aisake tei." Nau teitei iako egu mau tei paaro pule suupalenna koro nohulo egu mau tei pogonna kunohi suupuu.
\p
\v 66 Tinoharo eiko Aisake egu hairotopalo, eikooge pogonna hanhalunna tee haike teiele nugonugo hapagolui mau ara kohogas tuluge miginooou.
\v 67 Nau egu tegerai nomoge iako Rebeka egu eikooge Aisake nogeulo, mau kuinotooou teiakuu nouhei tiage poogu pelulopei heetuuna. Eikooge Aisake iako Rebeka hama tia heuopui tureguleinu egu anau teego iakooga poogu miruruoni kilapo tokui tualei egu lolugou leu, iakooge pisiotoupi tunturimo.
\c 25
\s Eiko Eipraham Nnagono Roripolune
\p
\v 1 Eiko Eipraham egu mau nnagono roripolu, iako konihugo eikooge nogeeeunu pogonna mii iako Ketura.
\v 2 Iako Ketura eikoonko Eipraham tunturimo tuutuuna noua tuhileia egu ara teerai nukahi tee iakooge nuuguulune, iiko anau ei Simiran egu eiko Sokasan egu tegerai Meran egu nna eiko Mirian egu eiko Mirian taaguumana eiko Isapak egu nomonna eiko Sua.
\v 3 Nau iiko egu anau eiko Sokasan teiso Seepage Reeranie paumo leuna, egu eiko Reeran tee pogonke keerisa leune eulikoo noiku Asuruno, egu tee Letusino, egu nnoule teule noiku Liumino.
\v 4 Egu eiko Mirian poolumi eulikoo anau ei Eepa egu tegerai Iipa egu nna Hanoko egu Apira egu tei nomokaaminna eiko Eliraa. Eule noiku nukahi tulugilu iakooge Ketura unogologu paalomonukahi.
\p
\v 5 Eikooge Eipraham mau anaau tee kapu pogonke uukuha mau ara eiko pooni Aisake ooou.
\v 6 Egu ara teuleego poolumi noke teenko nanapokokene nuuguuluneego mau ara tee tinoharo eiko Eipraham lumatu tuitui tee haike lopige opalei noke mau ounnoraagu, egu kogiuniu teiele moo lua louhumono pahege tuituinagele teiaago Aisake hama tee isigou upilo egu teugo huunipoilu.
\s Eiko Eipraham Pogonna Puaha.
\p
\v 7 Nau eiko Eipraham tee luma teupi tumotumo mole noua pore noriele upugamie kerihakotuo luugo [175] nohulo,
\v 8 Eiko egu anau teego luma teupi pore hama isipagele tuuna legue, egu huloogo hamaraague mani pulehakuloraagu egu tegerai luma tokisologu egu teenogu pogonke mainigai uliai puahaunenogu eikoogo egu puahuu.
\v 9 Eiko Eipraham tei pogonna koo egu teisoge poonigito Isimailie Aisakege nohunro egu teiele nuinui igiko Makepela tuguleina, tegerai Mamregele momugoue teiele sisuru.Eiko moo nuinui tuguleina uliai eikooge Eporon Sohara Hitaitia leina pooni pogonna leguleina.
\v 10 Egu eikooge Eipraham eiko nuinui teinko moo noua teulega noiku Hitaitino puuniiiuna legu egu anau teiogo Eipraham tianko pogonna mailena Seera teugo nou sisaru.
\v 11 Nau egu teia Eipraham pogonna puaha nomoge eiko pooni Aisake egu pilo teia hikitau nna kararu huunipaalo tege tuntugule, eiko hikitau pogonna mii eiko Hikitau teinna Kuhui lumatu tei eiko nne hunhumuina [Bia Lahai Roi]. Egu teieego Kuhui eiko hamaraague mani hosikeiotoupi tugule.
\s Tee Isimail Pogonke Keerisa.
\p
\v 12 Ei tinaugu tei tapuni teina Isimail tei eiko Eiprahamie Heegage pauni. Iako Heega taapa iako Iisipitia leinu, iako Seera pogonna tuua tooto.
\p
\v 13 Eiko Isimail poolumi nukahi paigonke mii eule mau ara tee koleulunogu aataugoni tuntuntu. Tei pooni uliainna eulikooge tulupa pairaro leileina eiko Nepaiot, egu eiko minsumana Kerara, tegerai eiko Aripeel, egu teiele toto eiko mipisam.
\v 14 Egu tegerai eiko Ruuma, tegerai eiko Masa,
\v 15 Egu nna eiko Haraat, egu eiko Teema, egu tegerai eiko Satuuru,nna eiko Nipisii egu tei nomokaaminna tulupage tei pailialomonu leileina eiko Kerama.
\v 16 Eule Isimail poolumi nukahi paigonke mii melumeluupine tee tapuni kerigo luugo egu nnagonoogo eulikoo tee mumia kerigo luugo tee tapuni uloipai teugo haigo upilo koohululo huunipoilune.
\v 17 Mai anau tei Isimail luma teupi tumotumo tee mole peesa pore noriele pailehituoge kolimaku luugo nohuuna leguogo, [137] eikoogo teitei luma tokisologu teiogo tee pogonke puleligai puahaunogu teiogo puahuu.
\v 18 Eulikoo Isimailinke keerisa upilo teiele moo tegerai Hapila egu tee Suuru patagasinoge teiele morunna huunipoilu. Iiko haigou teiele moo Iisipitinnage tege lua louhumono pahege tei kaku tege tuituinagele momugoue, egu ara teiele sala teie moo Asuuru piasinoge. Egu ara tualegelero luuginogaiului un-ulugule.
\s Iisoage Seekopie Paigonna Kolipale.
\p
\v 19 Tei kakareke teinna Eipraham pooni Aisake egu egerai laalaagoni. Eiko Eipraham taapa eiko Aisake puumo leuna.
\v 20 Eiko Aisake tou roriponi ara tuitui mole kolimaku [40] nohuiele,egu iako Leepan poipoina Rebeka, eiko Petuel Aramarai igako Meisopoteimiaga leina poolo egu mau nogeeeu.
\p
\v 21 Iako Rebeka tiatia iako uale tuutuu mau tounno hometuguinu, teitei egu mau eikooge ponu Aisake iako egu uukiele koro porukuu teiele Mumina Kuhui iako pana taapuupisa. Nau taage egu ara eikooge Mumina Kuhui tei uuki Aisakege hapakuuna nugetulo tutuhuiele egu mau anaau tiaago Rebeka egu tei tuutuuka hometuu.
\v 22 Tinoharo egu tiage Rebeka teiso tuutuugo kerihagulo kokorigo egu ara teiso nukaroraiso teiele pogonna koo tege tuisogele mau muakuru. Egu tee tinoharo teiele paigunna koo tege tuisogakuue tuntusiro luanna siosiogaisurimo tunturegu egu tiagero paigu piipiisuaipoireguleinogu maiguupiro tugule. Nau egu mau tee nnomu iakooge Rebeka tee tounno an-agu tioto, egu eiko Mumina Kuhui nakaroumo mau aapuu, "Aga Mumina, iiko ee moki iotonke apamiia nnegele hanhapagolo?"
\p
\v 23 Taage egu eikooge Mumina Kuhui kaulatoumo egu mau koro tutuhoipuiele iako egu aapuu,
\q1 "Loo,nau eisokoo taapako tuutuugo nukaroraiso
\q2 kerihagulo, teiso tuhiago kerigo meluasigo,
\q1 nomoge teule eisokoo paigonke keerisa toroi
\q2 teisogele tuhiago kerigo hoihoitoini koro italoini.
\q1 Egu mau toroi kilaporaisie luuginogaiului
\q2 piipiiulu. Nna nugani hama tei irimas toroi
\q1 lei egu nna nugani hama tei tunagau
\q2 toroi lei. Pararo teia paalomonu totonougoi
\q1 toroi tuitui egu toroi eiko hanhalugoipui.
\p
\v 24 Nau egu mau tei pore eisokoo tuutuugo koleureguina patagoipuisu tiage Rebeka teiso tuutuugo keuragino egu ara teiso nukaroraiso egu mau hutuotouru.
\v 25 Egu eiko tuutuu uliai koleeeuna hiipisukumana egu teiogo pogonna koo tulugou ara tei lokoraina teinoguraagu koosara hokopa hii teumana, iiko aapo teega miie kuunootopamo eiko Iisoa tokau.
\v 26 Teia koro pararo nomogele ara eiko paalomonu mau nnagono koleeeu, egu tee auloluno huunotano eiko teiele pararo Iisoa pogonnaale kinnei muumuuroponiu. Iiko aapo teega anau teiogo paalomonu ara tioto miie kuunootopamo eiko Seekop tokau. Tee inokooharo iakooge Rebeka teiso tuutuugo hutuotourune eiko paumo Aisake taapa mole pogonke noua tuhimaku [60] liopuunotano.
\s Iisoage Tei Pogonna Mougo Eiko Seekop Pitoipuune.
\p
\v 27 Nau teitei eisokoo tuutuukaro nukaroraiso egu mau ara hunroogo mau tahipoinro kumagonukuru. Egu anaugule eiko Iisoa hama tei noi opiluele hosimale leu, iiko apaga nako eiko luanna ara tege lakapianonnagele suopolomo nugotumo tualei hisouas. Egu eiko Seekop tei eiko noi hama tei api tou monukuina ara toto puuoni tui egu tege unie tianko poogu tureguleina.
\v 28 Egu tualegelero mau anaugule eikooge Aisake eikoro pararo Iisoa hamaraaguero heuoipui hisounoupi tugule ara iikooga haike toipui opiluumo egu tuumo uni huotougu toipuguleinega. Egu iakoogero Rebeka eiko paalomonu Seekop hama tei mulugeinnaro heetui tugule.
\p
\v 29 Nau egu mau tee nna muuele, eiko Seekop egu mau tee huanu teege moosina tahu, hama tee mani hairas egu nnagonoogo hama tee mani kunkuhi reumoi mau kunkunokuu, egu mau eiko Iisoa tegerai lakapiano on-opiluolunogele kenkerugulo ara tei kuopalege herupaukotopasi ara teugo pilo mau koorolu.
\v 30 Teitei egu mau eikooge Iisoa eiko paalomonu Seekop ioto aapuu, "Aga loo! Ulera nonnomukilo iiko noke haike kunkunokegu un-ulupumoi nno omegu noipagaako. Nne mai tou age kuopalege hama hukahukapotomui." [ Iiko aapo teega hiipisukumoi eiko Iidom tokau]
\p
\v 31 Nau egu mau eikooge Seekop eiko pararo Iisoa tutuhoipuiele mau koro aapumana, "Loo, nau nne ara tee uliai looge toroi eiko logonna mougo iiko loo teinogu tuutuuka ele mounu leileina nne pitoimeguraagu, egu legu toroi eeni noipui nno oloku noipei."
\p
\v 32 Egu mau eikooge pararo Iisoa tutuhoipuiele ioto aapuu, "Loo, nako teitei mani, tei mougo nne teinogu tuutuuka ele mounu leileina teitei emu loo pitoilos, hukera, nne anau kuopalegeego hama puahotomuina. Nne taapa anaumana eikoogeego mougo teinogu ele mounu tualeieego nne haipa nna melahuogo mau toroi tounna omui."
\p
\v 33 Nau egu eikooge Seekop tutuhoipuiele nnagono ioto aapuu, "Nau nnera uliai mau maalopoimiloraagu, egu tegerai toroi eiko logonna mougo loo teinogu ele mounu leileina egu toroi pitoimei." Teitei eikooge Iisoa eiko paalomonu Seekop egu mau maalopoipulo egu tinomu tei mougo teinogu ele mounu tualei eiko pitoipuu.
\p
\v 34 Tegerai egu eikooge Seekop eiko Iisoa egu tee noipui kuurotoooune anau tee pureeti egu noke tee piin teenko noipui tamu noke egu mau oupisu noipuu. Nau egu tee tamugale egu tee luugitalei kogotoniele teitei egu ara koro lalugaalo sakahaalo ntugu. Iiko aapo teega eikooge Iisoa tei pogonna mougo teinogu ele mounu tualei ara tukelunogu monukuu.
\c 26
\s Tei Noipuiele Pare Hama Hokopa Hapagolune.
\p
\v 1 Teiele pore inokooharonna tege Keinan tei noipuia pare hapagolunotano ara teinoguraagu pare nna hama kokopa tee uliai teiele Eipraham nna pore hapagolunanogu leunotano.Eiko Aisake egu mau teia eiko pare omolumo teugo haigou Kerara oruu, tinoharo igiko Pilistin eiko Apimelek tei mumioi tuutopenna lei tege tugutugu.
\v 2 Eiko Aisake egu ara tee teugo haigou pilo pataguunotano, tei Mumina Kuhui egu eikoogele aulolukuiele tiga uosiotoumo egu mau ioto aapuu, "Neee, ura loo tintinalumo mau tou age mai nnego tioto toroi teugo Iisipiti orosi. Nako loo taapa ara Nnege legu aalokuina loo haigou teugoi tualenna.
\v 3 Egu ara eiele moo eugoi loo mau toroi nno kuago tuntuloraagu, ura egu anau nneegora egu loonko nunnusi egu loo toroi hosihosikeiotolosi. Egu ee moo tulugou iiko Nnege loo teenko logonke keerisa toroi olohinne maigoupotopomo tei maalo Nnege eiko luumo Eipraham maalopoipotuna.
\v 4 Nnege teule logonke keerisa toroi pirohotopoloku hama tee mugunne toroi liaiului ara teenoguraagu kaipakene tege koro hoogele, egu tegerai ee moo tulugou eulikoo toroi opolos. Nne iiko logonke keerisa tuhutuhumoni tee noiku tulupa teegakuua tuhiakene iga mooga lalasie un-uluomaine toroi hosihosikeiotopolosi.
\v 5 Nnege loo mau toroi hosikeiotolosi, iiko apaga, nako iikooga Eiprahamie anaumoi teegoro nkonke hutu mau nuginugitoimu egu anau teego nkonke hisou egu tee nkonke hapee egu tee polioto mau hama mani koro muuroupi tugule."
\v 6 Eiko Aisake egu tee hutu Kuhui pogonke minsoni tugu eguro tege Karara tugutugule.
\s Eikooge Aisake Iako Pana Poipoina Tokuune.
\p
\v 7 Inokooharo eiko Aisake tege Karara tuguleinotano, nnomu egu mau teulege noiku igako leinilu iakooga pana Rebeka nakaropamo mau ioto aapau, "Aga loo, iako ia konihugo hama tia mani hugumonu mai logonna mailena?" Nau eiko Aisake egu mau hamaraague ouluhulo egu ioto onohuu, Oge aga, nau nne taa mau tei pipilupokotomamana iiko aapoloku, iako taapa nkonna mailena. Tee egu nne topotomagu puahoku ia Rebeka egu toroi nogepai, nau taage egu ara mau koro hokologumo tutuhoipuniele aapulu, "Nau ia noi taapa noonoi lai!"
\p
\v 8 Tinoharo tee eiko Aisake egu igiko tumotumo poreego hama isipa tege nohuunotano, egu mau tee nnomu eiko Pilistinno paigonna mumioi koro hokopa tei tuutopenna, pogonna mii eiko Apimelek mau tege uinrounoge mou tootoolumo eiko Aisake iakoonko Rebeka nuunuuguaisuregu hukusiele hama rikurikuholu.
\v 9 Iiko aapo teega ara teiele pore tinoharonna mau eikooge Apimelek eiko Aisake soogoipulo egu oruisu eikooge mumioi tuutopenna eiko Aisake nakaroumo mau ioto aapuu, "Loo, hukera, iako ia konihugo taapa lana, mai maige! Nako opoto leileisu looge iako loiloina tokoimelune?" Eikooge Aisake egu mau koro tutuhoipuiele ioto aapuu, "Loo, nako iiko tee aapomo tegura tee ia ina tokomoia noi nnage topotomulo puahotomulo egu ia Rebeka kapumulo nogeu."
\p
\v 10 Nau egu tegerai mau eikooge Apimelek tutuhoipuiele mau aapumana, "Hukera, looge nene mau tounno iotoko tiinomeniguine. Nau eguogo eulegele nukahi nnage tee logonke hutu kogoreune minminsoilui egu iako ia logosai pogonna koo muuropoipugu, nau egu looge noi paamii hutue hukotopegui."
\p
\v 11 Eikooge mumioi Apimelek teule noiku tulupa egu mau teie hutu ipipa turuhuotounimo aapulu, "Polulugenira lai, tei noi nna nenegakuuele eiso ponue panaie kilapo tiinourimo tahugurimo tee paigonke koo sikapoipurimana, eiko mau tei teemino luma kugutoipomana,"
\s Aisake Teenko Pilistiano Tee Hikitau Maagiaihoipaune.
\p
\v 12 Eikoogele mole tee tinohara eiko Aisake tege teiele moo igiko nno tuunotano, eikooge teugoi tei sinopi nna hapakulo haikeego teugo haapotuune mau ara mani tahipaaloogo mau ara hama kolepagaakuu. Egu anau moleego ara eikoogele nori mau nnagono ara tee tamu nohoipuu, iiko apaga, nako taage ara eikooge Mumina Kuhui mau hamaraague hosikeiotoupi tuntugu legu tioto leune.
\v 13 Eiko Aisake egu mau tei noinna kapulihe leunotana eguro anaugule teego pogonke haike tee eiko kapulihe heetui tuguleine araro mau luanna koro tahitahipolomo tuntuntu, piloogo ara tee eiko tei noi kapuele maaninasi leuno.
\v 14 Nau eiko Aisake aamana teego haike kaikoligami eikooge hotukuguleine aamoi hama tee kukurei teuguleina, iiko anaugu tee sipisipikene egu tee meemeekene egu noke tee pulmakau, egu teego pogonke haluhalunilu hama tee mugunne tee iiko eiko halugoipaguleine. Iiko aapo teega eiko tei kapulihe lei tuguleinega teegero noiku Pilistin-noro luanna momoisuele mukuruai ulugule.
\v 15 Iiko tiotogele egu mau anaau teego hikitau tee inokooharo eikooge puumo Eipraham tee teugoi nno tuunotano teulege pogonke hanhalunilu hikilagaakaune maigera eulikooge noiku Pilistianora nnagono roguragaaka.
\p
\v 16 Nau egu tee nnomu mau eikooge mumioi Apimelek eiko Aisake mau ioto aapumana, "Loora eenko logonke noiku ara mau emuraamu nenegele putaloinno tege maku tuloini. Lai hamaraague mugunne liaisunno anau nenego hamaraa toto huumoloimeni."
\p
\v 17 Nau teitei eiko Aisake egu mau teugo haigou uni hokopaga momugou tee eiko tuguleino petulo egu mau toto riirigaalo orulo, egu teiele pore nno kuago, eiko teugoge hiile maanuue tege toto moonaunoge teiele Keraranna moo tuguleina egu tegero tuntuntu.
\v 18 Eiko Aisake egu tege tumotumo iikoogo hikitaukene tee teiele pore inokooharonna eiko puumo Eipraham tege tuguleinotano hikilagaakaune egu eiko Eipraham puahugu nnagono teulege noiku Pilistiano roguragaakau. Teego egu eikooge Aisake nnagono koro autuaakuloraagu egu teego mii ara tee norimii mau tee uliai teie puumo tokuune nnagono ara teeni koro togaakuu.
\p
\v 19 Nau egu tee nnomu mau eikooge Aisake eulikoo pogonke hanhalunilu egu mau tege toto moonaunoge egu teiele hiile tei hikitau nna auautuamo teugoga tei tuu nna muresina koronopo hunhupakugu hairau.
\v 20 Nau egu mau tee nnomu eulikoo Aisakenke kaikoligami orutuaniguleine teulenko noiku Kerarage tee kaikoligami orutuaniguleinenko eiko hikitau tuu teumana mau maagiaihoipalo hulolotopau. Hunhulotamo teulege Kerarano mau ioto aapalu, "Lai nau ei hikitau tuu teumana taapa mounilu nene." Iiko teega egu eikooge Aisake tei hikitau mii holoumo Eesek* tokuu, iiko nage eiko Aisake pogonke haluhalunilu teenko Pilistiano hulotoipauna legu.
\v 21 Tegerai eulikoo Aisake pogonke haluhalunilu egu mau tei hikitau nnagono nna hikilaloogo, moki ara eiko nori maagiai teenko Pilistianno nnagono hapagolu. Tee egu nnagono eikooge Aisake tei hikitau mii holoumo sitina* tokuu, [tei hutu aapasi, "magiai tuukiai."]
\v 22 Nau eiko Aisake egu teugo tuguleino nnagono petulo nnomaku toto riirigaalo egu teugo huunipolu. Tegeego tei hikitau mau tei nna tiga hikiluu, egu ara noi mau tounna hairolu tee eikoonko nnagono tei hikitau hulotoipureguina. Egu tioto leisu eikooge Aisake tei hikitau mii holoumo rehopot tokuu, ioto agumo. "Ara eguraagu legu teie Mumina Kuhui tee haigou hama tee nkoraiso lugimoni tualeno nnomaku omuisu egu legu eiele moo eugoi toroi piromunno egu hama tee mugunne liainuni.
\p
\v 23 Igikoorai haigou eiko Aisake egu nnagono lalugaalo koro oruu teugo Piesiipa egu tegero tugutugule.
\v 24 Nau egu tee inokomuu teiele muulanna, eiko Mumina Kuhui egu eikoono Aisake hulo pogoraiso aulolukulo hokologotoumo ioto aapuu, "Aisake ee, Nne eiko Mumina Kuhui teinna luumo Eipraham. Loo mau toroi tou ouluhei tuitui, iiko apaga, nako Nne koroogo loonko nunnure, Nnege loo toroi hosikeiotoloku anaupi teego logonke keerisa hama toroi pirohunno mugunne liaipuni, iiko apaga, nau taage ara eikooga nkonna haluhalunna Eipraham iikooga luanna tee nkonke hutu nugitoimumo mani minsoimuguleinega tee iiko hosikeiotopopisa maalopoipotune minsologu."
\p
\v 25 Inokooharo ara eikooge pore nori eiko Aisake egu mau tei marakapa nna koro koniuloraagu egu teugoge teiele Mumina Kuhui pogonna mii tei pogonna kohe hapakuu. Teiogo pogonna pale ara teugoi koro koniulo egu anaau tegeego pogonke haluhalunilu teiogo hikitau nna teugoga mau hikilau.
\s Eisokoo Apimelekie Aisakege Tei Hutu Ipipa Hikoturune.
\p
\v 26 Nau egu mau tee nnokuago nomogeraagu, eiko Apimelek teugo Kerara petulo egu mau sakahaalo oruu tiga Piesiipaga eiko Aisake hukupisa. Eiko Apimelek teugo Piesiipa oruune teisonko noigo keuragino, anau nna tei pogonnu Ahusaati, tei eiko Apimelek luanna lumutonoge musiaipui tuguleina tee hutu tanage oumo, egu nna eiko Piikol, tei eiko teegele pogonke luugenilu tei eiko koro pule toponna leileina.
\v 27 Euikoo paileia tee teugo Piesiipa patagaisu eikooge Aisake egu mau nakarounimo ioto aapulu, "Lai! lai haipa apa uiele eugo nneno huni, nako nne aamana mau laie mukumukurumenimo luuginogoimenno mokopotomeniu egu eirai ioto muuna."
\p
\v 28 Nau egu mau eulikooge paileia tutuhoipaiele ioto aapau, "Aga loo, nako nene tee egu mau kaulasinopoto hulohinno egu aapohinno nau loo tei maige teinko Mumina Kuhui tunturimana. Iiko nene taage ioto aapohinno egu eugo loono munne, nenera egu mau ara lahue noue kakarekemoinno tei hutu ipipa nna sisohinno egu tulupa teia lalasie mau toroi maalopainuni teega nenega loonko morue tei moa mau toroi tuitui.
\v 29 Iiko ara iikooga looge nene kooroimenno nahuotomeiguine, egu hama mani leguine looge nene ara mau teiele melu nori nenege loo monulohini egu luanna mani tiinolohiguleinogu tiinomeniguine. Egu anau sipotopaleego nenege loo teinko mulugei puuas sipotolohilu,iiko teega teie Mumina Kuhui loo hamaraague hosikeiotolui tuntuntu."
\p
\v 30 Eulikoo egu mau eikooge Aisake tei tamu hapakoipuniu mau tantamugalo egu anau teegeego tuu uain luugilotoulu.
\v 31 Nau egu mau teia koro togeumana eulikoo tulupa egu mau maalopaiuluu teege hutu ipige tee teulege mau tee minsalega kogoraune. Teia tamu nomoge eikooge Aisake eulikoo egu tiga salaga sipotouniu teinko mulugei puuas nugotalo moitau.
\p
\v 32 Tee inokomuu eikoogele pore nori eiko Aisake egu mau eulikooge pogonke haluhalunilu upulo egu mau miginopamo ioto aapau, "Aga loo, nenege eikooga hikitau hikilohinna tuu nna hairohini.
\v 33 Egu eikooge Aisake tei hikitau mii holoumo siipa* tokuu, [tei hutu siipa aapasi maalo] iiko aapo teega anau emuroogo tei uni teugoi ara Piesiipa* tontoka [Piesiipa mii aapasi, hikitau maalopalenna]
\s Iisoage Tee Konihugai Muugiluna Nogeulune.
\p
\v 34 Tinoharo eiko Iisoa tee pogonke mole Kolimaku [40] lioipuunotano, eiko egu mau pilo teiso noigo konihugaro keuragino tulupako lilomaugo Hitaitia lesinako nogeuru. Tia nnonu pogonna mii Siurit eiko Peeri poolo egu tia nnonu pogonna mii Pasemat, tia eiko Eelon poolo.
\v 35 Eisoge konihugaro eisokoo Aisake tianko pana Rebeka hamaraaguero teiele mulugei moki tuotuotouregule eguro teinko kilapo tokale turegule.
\c 27
\s Seekopie Iisoa Pogonke Hosikei Kapuoipuune.
\p
\v 1 Eiko Aisake egu tee tinoharo eiko hamaraague hulo pulehakuunotano egu mau anaau teego pogonke ruro egu mau ara toto mumuturugaipulo egu mau ara muronai leu. Nau egu tee nna muuele eiko Aisake egu mau hutu toohumo soogoipuu eiko pooni tei uliainna Iisoa tiipagu pilo eiko puumo hukupisa. Nau egu mau peisu teie puumo ioto aapuu, "Nuni ee," egu eikooge Iisoa tutuhoipuiele mau aapuu, "Opoto nee, moka, nne nne."
\p
\v 2 Nau egu mau eikooge puumo Aisake tei pogonna kakareke koro laakuiele eiko pooni Iisoa mau aapuu, "Nuni ee, nnera hume, nne teitei egu mau hama pulehagoimui, egu anau teiogo muu puahomana tounno isigoue egu nnegeego mau tounno monmonukosi.
\v 3 Iiko taage ara aalopisa, loo mau ara eetanoraagu toroi tee logonke akapai opilunke tei puala egu tee makarapi nohilo mau toroi opilue orei teiele moo hokopa lakapianonna ura egu teugoga tei toipuinna toroi topotopoimei.
\v 4 Ura egu moitilo neee, mau ara tee nnege toipomino mani hairohomainogu toroi kunokilo egu nneno huotopei. Egu nneno huotopegu toroi mau uliai toipominoraagu egu tegerai tee nkonke hosikei loo olominoraagu egu toroi puahosi.
\p
\v 5 Nau eikooge Aisake eiko pooni Iisoa hokohokologotougu, iakooge Rebeka eiko ponu hikikue mau polupolulukuisu. Tinoharo eiko Iisoa egu mau sakahaalo oruu teie moo hokopa lakapianonna tee toipui opiluulo tuulo egu muakui moitupisa.
\v 6 Toura iakooge ia Rebeka eiko ei pooni Seekopi aapu, "Nuni ee, polulugegura haike miginolo, loo! aalo eikooge ei luumo eiko rararo Iisoa nnege hikikue nuginugitosiu maige ioto aa-aapui,
\v 7 Nuni ee, loo mau toroi opilue orei teie moo hokopa lakapianonna ura egu tei tairaa nna tiilo hulo mau ara tee nnege toipomino mani hairohomainogu toroi kunokoimei.Ura egu teia Mumina Kuhui ulue tee nkonke hosikei uliai toroi loo olominoraagu egu tegerai toroi puahosi.
\v 8 Iakooge Rebeka tei pogonna hokololo teiele pooni tee koro perutuiele eiko egu mau ioto aapuu, "Nuni ee, nne mau toroi mani polulugoimiloraagu, egu tee haike nnege miginolomoi mau ara tioto nnege tiilomonoguraagu mau toroi hapakei."
\v 9 Nau iakooge poogu Rebeka eiko pooni Seekopi egu mau ioto aapuu, "Nuni ee, lipara mau pilo teia holo tee meemee hotuhotukohimanagakuua teiso meemee poorikego kepulugo egu mau teiso nunumagogo toroi sihukenro taaguotopenro huotopesi. Ura egu nnege tee ugue mani hairolohomainogu, tee eikooge luumo toipalega hisou teupi tumotumonogu toroi kunokomino kuurotoposi.
\v 10 Tegerai egu looge muakilo teino luumo piotopegu toroi uliai toipuloraagu, egu tegerai tee pogonke hosikei oluloraagu egu tegerai toroi puahui."
\p
\v 11 Nau egu mau eikooge Seekopi iako poogu Rebeka mau aapumonu, "Ana ee, nako eiko taita Iisoa aamana eiko noi pogonna koo hiinai, egu anau nne eiko nkonna koo mau tounno eikoonnanogu koo, nne ei nkonna koo taa ara tei laalaamula.
\v 12 Nau eguogo teie moka tei ei nkona koo muuroulo egu mauguulo, eiko mau toroi agui nau nne tei Seekopie huumo hiihiinonu egu eikooge moka nne mau toroi tounno hosikeiotomui teege haike tanage teiele Mumina Kuhui huasi ara mau toroi holigomulo tee haike mala nnegele hapagolopisa tootopoimui."
\p
\v 13 Nau egu mau iakooge poogu tutuhoipuiele mau ioto aapumana, "Nuni ee, maura tou ouluhe, teira holigo tee haike mala kuue teumana petegu nne kuuhiloimu. Loo ara mau toroi tee haike nnege hapakepisa tiilosine mau hapakei, lahura ule pilo teiso meemee poorikego kepulugo teenro eugo nneno huotopere."
\p
\v 14 Eiko Seekop egu mau pilo teiso meemee poorikego kepulugo nohunro egu mau tuunroraagu tiano poogu Rebeka piotooou. Egu iakooge Rebeka teitei mau tee eikooge Aisake toipulo mani hairuguinogu mau kunokuu, iiko apaga, eiko puumo aamana tei eiko haike torisina toipale hama hisouasi.
\v 15 Nau egu tegerai iakooge Rebeka egu mau iiko paaro liloge leileine hama tee tanage eikoonke pooni tei eiko koro pararo leileina Iisoa eiko uliainna, egu igiko paigue hopagakuue rerugoni tugutuguine, teeni nohulo egu mau iakooge eiko paalomonu Seekop mau sarapotooou.
\v 16 Iako Rebeka egu mau iiko meemee poorike kepulugonke kasi nohulo egu mau eiko pooni Seekop iiko pogonke aku egu anau nnomaku teugo hourono, tee iiko loko tou tumono mau toto sarapoipuu. [Eiko pogonna koo tee tinoharo puumoge muuroupielera teinogu Iisoa pogonna koo mauguu.]
\v 17 Nau egu tegerai mau tee noipui mani hairas egu noke tee pereeti iakooge Rebeka lakahuune teeni egu mau eiko Seekopi ooou. [Teino puumo piotoupisa]
\p
\v 18 Eiko Seekopi egu mau pilo eiko puumo kararu holouloraagu egu mau tanehuiele ioto aapuu, "Moka ee," nau egu mau eikooge puumo Aisake tutuhoipuiele mau aapumana, "Opoto neee nuni, loo pamii, mai tei Iisoa oi loo paa tei Seekopi?"
\p
\v 19 Egu mau eikooge Seekopi eiko puumo egu tutuhoipuiele mau aapuu, 'Nau nne taapa eiko looni uliainna Iisoa. Nnege tee haike hapakopisa miginomeine teetee hapakosi. Nau egura koro koolulo egu toroi tamugei tee noipui nnege kuurotoposine, ura egu teega nomoge tee loogiraine hosikei ome."
\p
\v 20 Nau egu mau eikooge Aisake eiko pooni Seekop nakaroumo ioto aapuu, "Nuni ee, iiko opoto legu looge tei tairaa emu hama ule hairilo topotopei." Egu mau eikooge Seekopi tutuhoipuiele ioto aapuu, "Nako ara teie Mumina Kuhui taapumulo egu tioto maigoupotomuisu."
\p
\v 21 Nau egu mau nnagono eikooge Aisake eiko pooni Seekopi ioto aapuu, "Nuni ee, nau egura hulo ee kararu holomegu, egu uliai mau toroi muurolominoraagu, ura nnegeego egu mau saisolomino monulomino aapo eiko loo maige tei nuni Iisoa oi tou."
\p
\v 22 Tinoharo eiko Seekopi egu mau pilo eiko puumo Aisake kararu holounotano, eikooge puumo eiko egu mau muuroulo mauguuloraagu, egu ioto aapuu, "Loo taapa anaumana logonna au ara teinogu Seekopi nna au telumana egu ara logonke aku hiinai ara teenogu Iisoanke aku.
\v 23 Nau teitei eikooge Aisake eiko pooni Seekopi saisopalegeleego mau tounno maigoupuu, iiko apaga, nako iiko anaugu pogonke aku ara tee hiinai teenogu Iisoage aku, iiko tiotoga eikooge Aisake teitei egu ara mau hosikeiotopale laakuu.
\p
\v 24 Eikooge Aisake eiko pooni Seekop egu nnagono mau koro nakaroumo ioto aapuu, "Loo! loo mai maige tei nuni Iisoa?" Egu eikooge Seekop tutuhoipuiele nnagono ioto aapuu, "Nako nne aapo eiko looni Iisoa."
\p
\v 25 Nau egu tegerai mau eikooge Aisake ioto aapuu, "Nuni ee, nau egura tee toipui kunokilo kuurotopeine hulo omegu nno toipominoraagu, egu tegerai toroi tei hosikei nnege puule olosi." Nau teitei eikooge Seekopi iiko tamu egu mau pilo eiko puumo Aisake oupisu egu noipuu. Egu nnagono teia tamu nomoge eikooge pooni egu nnagono tei tuu uain oupisu egu mau teie luugetuu.
\p
\v 26 Nau tegerai egu mau eikooge puumo Aisake eiko pooni Seekop egu mau ioto aapuu, "Nuni ee, nau egura hulo nuugume."
\p
\v 27 Teitei eiko Seekopi egu mau pilo eiko puumo Aisake nuuguu. Tinoharo eikoogele pore teie Aisake egu mau tei kunkuhi teinna koosara kenie nohulo egu mau nuuhuiele, [egu mau aguu lai nau ei tei maige tei nuni Iisoa] hosikeiotoumo mau ioto aguu,
\q1 "Aga ee, tei kunkuhi tanapa teinna nuni teegele
\q2 pogonke paaro mau ara kohogasi teinoguraagu
\q2 sinopi teie Mumina Kuhui luanna hosikeiotoupi
\q2 tumatumananoguraagu kunkuhisu.
\q1
\v 28 Teie Kuhui mau toroi olui egu oluotoupi
\q2 tuitui tee sisina hoonke murihotoumo tee
\q2 logonke sukupai egu teiogo moo toroi melahuupitugu,
\q2 egu toroi mau anaupi teegora ootopa hama
\q2 mani hoturegagaaku egu teego kureipi mau
\q2 tee kolepina toroi liaakui.
\q1
\v 29 Egu teege tuhiakene loo toroi halugoilai egu
\q2 teulege noiku loo toroi koro hiinotolamo
\q2 kuupagoilai. Loo anau teegeego lomolo toroi
\q2 miiele maaninalo kuupagoilamo koro hiinotolai.
\q2 Egu teule noiku loo kilapo tiilamo holigolahamaine
\q2 toroi holigogakuue un-ului egu ara teule noiku
\q2 loo mani tiinolamo hosikeiotolahamaine
\q2 teule mau toroi hosikeipasiku liaiului un-ului."
\s Iisoage Pisanko Tee Hosikei Puumoge Leine Salaguune.
\p
\v 30 Nau egu mau teega hokololo eikooge Aisake eiko pooni Seekopi hosikeiotoumo konkogooruune nomoge, eiko Seekopi teugo puumoge nouheino ara tinoharo kugulage teugo petuunotano, mau eiko pararo Iisoa tegerai opilue oruunogele ara tinotano teugo pataguu.
\v 31 Teiogo Iisoa teitei egu mau kulataipaalo tee tamu mani kunkuhi teumoi egu nnagonoogo hama tee torisina kuurotoulo egu mau muakulo teino puumo Aisake piotooou. Egu mau tee puumoge nouheino patagulo mau eiko puumo hokologotoumo ioto aapuu, "Moka ee, nau egura koro kooluloraagu egu toroi eeni toipui kuurotoposine toipei. Ura egu tee hosikei loogiraine ome."
\p
\v 32 Nau egu mau eikooge puumo Aisake eiko pooni Iisoa koro hokologuiele mau aapumana, "Oi!, nau loo paamii?" Egu mau eikooge Iisoa tutuhoipiuele ioto aapuu, "Nako nne aapo eiko looni uliainna Iisoa."
\p
\v 33 Eiko Aisake egu aguiele nau ei tei nuni Iisoa ara kilaporaisie ninninikoniele ioto aguu, "Haaai!, lai nau eiko noi uliai on-opiluaalo tee toipui nohuine loo tounno huihuisu nneno huotoupina etuno noi paamii?" Tee noipui hulo omuine nnege noipalegele ara omisosinotano iiko loo egu eugo hui, egu ara nnege eiko mau hosikeiotopomino kogotos, egu eiko teitei mau ara tei hosikeipasi lei toroi tuitui."
\p
\v 34 Tinoharo eiko Iisoa tee hutu puumonke tioto nugetuiele, eiko egu ara pisa pahagotoulo oo-ookolaipolomo tolueego uu-uupolomo egu eiko puumo nakaroumo ioto aa-aapuge, "Aga nne moka ee, moka ee, nnegora mau ara lipa hosikeiotome."
\p
\v 35 Eikooge puumo Aisake eiko pooni Iisoa egu ara mau ioto aapuunage tutuhoipuu, "Nako haipa aamana eikooge laalomonu hulo mau huumo hiinomulo egu tee logonke hosikei kapuoilulo ntugui."
\p
\v 36 Eiko Iisoa teitei egu mau ara koro hokologumo nnagono ioto aaguu, "Nau eiko mai tounno tei Seekop mau miie kuunootopasi? Nne amana emu kemukoimui pusopusomumo. Nako iiko anaugu tee tulagenkegele eikooge tei nkonna mougo pusomulo kapoimuu, egu emu tee nkonke hosikei."Nau egu tegerai mau eiko puumo nnagono nakaroumo ioto aa-aapuu, "Moka ee, moka ee, mai looge tee hosikei mau tee nne omeguine makuaago mau tounna petei."
\p
\v 37 Nau eikooge Aisake eiko pooni Iisoa tutuhoipuiele egu mau ioto aapuu, "Nuni ee, nako eiko laalomonu Seekopi aamana teitei mau ara tei mumioi lei egu loo uloilui tualenna hiitosi. Eiko nnege mau tei Kuhuie mahugaiotoupi tualenna hiitosi teege ootopakene egu teege uain liloge. Nuni ee, nnege haipa loo egu lokuina mau hama tounna."
\p
\v 38 Eikooge Iisoa eiko puumo egu mau tiga neelugoumo ioto aa-aapuu, "Aga nau lahu moka, mai tee hosikei noriaago mau tounna petei? Moka ee, aga nau lipara nneegora mau hosikeiotome!" Tegerai eiko Iisoa egu ara oihuragaipaalo tege oo-ookolaipolu.
\p
\v 39 Nau egu ara eikooge puumo Aisake eiko pooni egu tutuhoipuiele mau ioto aapuu,
\q1 'Loo anaumana teielelgo moo pogo ntonto loo
\q2 hama toroi tege isisgou huuniloni tuitui, tee
\q2 sisina tegerai koro hoogele toroi mau tounno
\q2 nnomu nno oluupino.
\q1
\v 40 Iiko loo ara tee piisuailoni tui legu toroi
\q2 luma telui tuitui egu loo eikooga laalomonu totoge
\q2 tuitui eiko totoi hanhalugoipei. Egu ara tee loo mala
\q2 taai heetilo egu koro maileluiele looge eiko
\q2 pogonna kunu teinna tuua tooto teia logonna
\q2 hou legu toroi sakahei."
\p
\v 41 Nau egu teenia ee haike ioto hapagoluia nomoge, eikooge Iisoa eiko Seekop hamaraague pururuiopuiro tugule, iiko apaga, nako iikooga paumoge eiko Seekop hosikeiotooounega. Eiko Iisoa egu mau ara pogoraiso mulugeiele ioto aguiro tugule, "Tee muu moka nnaga puaha mirurumoini tualenke ee mau ara momugokulo tuntuntu, egu teega nomoge eiko nonomonu toroi teemino luma kugutoiposi."
\p
\v 42 Tinoharo iako Rebeka egu mau nuginotopau te hutu eikooge pooni uliainna Iisoa teguune, iakooge tei hutu teino Seekop toohumo egu mau ioto aapuu, “Lahu nuni Seekop, lipa mani hotulala eikooga rararo Iisoa eiko teitei ara pogoraiso pisipisiotopolomo tuntuntu, ura mau tou age mai mani, loo tee iiko topotolulo puahotolumoi koroogo ono-onogele teuteupi.
\p
\v 43 “Nuni ee, loo mau ara tioto nnege tiilomonogu toroi kaganei, loo ara mau nomunomue ara emuraamu omolilo toroi teugo Haaran orei teinno lapapo Leeban.
\p
\v 44 “Neee, ura teugo pilooogo ara teinko lapapo Leepan toroi noue tuntusiu, piloogo ara tee eiko rararo tei pogonna mulugei ugulahoipumono patagasino.
\p
\v 45 “Tee tinoharo eiko rararo Iisoa tei pururu loogele teuteumana toto hinaumonotano egu anau tee haike looge eikoogele hapakeune loleuguraagu, nnege egu toroi tei hutu loono toohoku egu mau toroi mamuloni. Nne hamaraague mau tounno hinhisomui teiso lai nunigito tulupako ara muu notiele puahalega.”
\s Eiko Seekop Omolulo Teino Papapo Leepan Oruune.
\p
\v 46 Nau egu tegerai mau iakooge Rebeka eiko ponu Aisake egu mau ioto aapuu, "Aga loo, nne eisoge konihugaro Hitaitia lesinako egu tee kerugotomusiu ipisanahaimuino patagotomusi. Eguogo anau eiko ei Seekop nnagono iga teegakuua konihugai hitaitino teinogu pararo tia nnonu nogeugu, nne ara mau inokoomu puahalenu."
\c 28
\p
\v 1 Eikooge Aisake eiko pooni Seekop egu mau soogoipulo egu peisu mau hosikeiotupiele hapeekumo ioto aapuu, "Loogera eulega konihugai lilomauki iga Kenanaitia leinilu mau toroi tounno nnonu nogepei.
\v 2 Loo ara mau toroi orei teugo Mesopoteimia teino lagago Petuel eiko ia loogu puumo. Ura egu tiga eiko lapapo Leepan, eiko ia loogu poipoinu poolumi konihugaikenega tia nnonu legu toroi nogepei.
\v 3 Teie Mumina Kuhui irimas toroi mau hosikeiotolugu loo pirolulo egu anaupi toregeleegora mugunne lenle piloogo ara tee tuhia nna tee noiku mugunne teumana liomaino patagasino.
\v 4 Eikooge Mumina Kuhui loo tenko logonke keerisa toroi oluni tee hosikei eiko Eipraham mau oooune egu teenko oupisa maalopoipuune, ura egu laie ei moo tei emu lalasie loo teinogu noi ropiuro tumatumana mau muuropenno laigonna heeteni, nage eiko mau tei Kuhuie eiko Eipraham ooouna.
\v 5 Nau egu tegerai eiko Seekop egu mau teie puumo Aisake sipotoupisu egu sakahaalo oruu teiele pogonna nugonugo, eiko egu mau oruu teugo Mesopoteimia teino Leepan eiko Petuel Aramarai pooni, egu iakooge Seekopie Iisoage paigu Rebeka eiko teitei poipoinu tokumana.
\p
\v 6 Eikooge Iisoa tee Aisakege eiko Seekop hosikeiotooouneego egu mau nugetuu egu teego paumoge eiko teugo Mesopoteimia rorege tootooouneego mau nugetuu, egu teego tinomu hosikeiotoupiele hapeekuune tee igako Kenanaitia leinilu lilogomikua noi nnonu mau tonno nogepalega teego mau ara nugetuu.
\v 7 egu teego hutu puumoge poogue eiko Seekop teepusiu nugetulo egu minsulo tee Mesopoteimia oruune teego mau monukuu.
\v 8 Iiko aapo tiotogele eikooge Iisoa tee iiko puumoge poogue tee konihugai Kenanaitino hamaraague tounno hisohisounounne egu mau pogo saisoulo monukuu.
\v 9 Nau teitei eiko Iisoa mau lalugaalo teinno Isimail oruu, maigou anau teiso panakito kimaluigo tuntureguogo teiso lalasieego eiko nnagono iako Nepaiot poipoina Mahalat nogeeeu. Eisokoo Nepaiotie Mahalatie teiso eiko Eipraham pooni Isimail poonigito.
\s Eiko Seekop Tege Beetel Luulehepolui.
\p
\v 10 Eiko Seekop teugo haigou Piasiipa petulo egu mau teiele nugonugo teugo Hara piasi sakahaalo oruu.
\v 11 Tinoharo teiele pogonna nugonugo tee lua tukolunotano eiko egu mau tee haigou nnomaku patagulo. Nau egu mau tee mumuturukumo nugotuunotano eiko egu teugo haigou nnomaku toto koohuu tege aasupisa. Teiogo makasiru nna nohulo egu teiele mau pule hisupui aasuuu.
\v 12 Nau egu mau tee muula aa-aasui eiko Seekop egu luuluulehepolomo tei kuisau nna igikororai hoogele totonoro hulo moogele tukelasi hukuhukuge. Egu eikoorai kuisau eikooge tei Kuhui pogonke umiaikene anau noke koro hooge un-upegu egu nnoule toto moo pahege sunsurugoinigu hukuhukulu.
\v 13 Tege kuisau korokaamie tei Mumina Kuhui itaitaloniu, egu teie Mumina Kuhui eiko Seekop egu mau ioto aapuu, "Nne eiko Mumina Kuhui teinna logonna puleha Eipraham egu teinna luumo Aisake. Ei moo loo lalasie nauloni aa-aaseina Nnege loo teenko logonke keerisa toroi olohinna.
\v 14 Tee logonke keerisa toroi hama tee mugunne lei ara teenoguraagu moogele pegupau, egu mugunne liaiululo piratoiniele toroi anaupi nnoule tee lua tukolomono pahe toroi upei, egu nnoule tee lua louhumono pahe toroi upei, nnoule leenougonnagele egu nnole poonougonnagele. [Toroi teegele moonke kokuloi koligami upilo koohului/huunipoini] Iiko ara loo teenko logonke keerisa, ara lairai legu teule noiku tulupa iga mooge lalasia toroi hosikei nohai ulu-ului.
\v 15 Tee haigou oumaku orimonoge Nne loonko egu loo toroi orutulosi nuinui,egu Nnege loo nnagono eugo eie moo toroi unogotolosi. Nnege loo mau toroi tounno nnomu piloilosi, piloogo ara tee Nnege tee haike loo maalopoilosine maigoupotopomo hapakohomaino patagasi."
\p
\v 16 Tinotano eiko Seekop egu mau koro tooluu tegerai aa-aasuunogele egu mau ono-onoge ioto onohuu, "Hama maige, lai nau eiko Mumina Kuhui tei egeego haigou iotonoge tuntuntu, egu ara nnege mau tounno monukokui."
\v 17 Nau eiko Seekop egu mau ouluhulo pogoraiso ioto aaguu, "Eugo haigou hama tee ouluhasinogeleego huta hama tee osisino! Eugo mau ara tee tounno muugou, tei hopa miipa Kuhui pogonna ege tuntuntu, teiogo kolopa teinna aitou hooge piasi ege tuntuntu."
\p
\v 18 Nau egu tee hama togetogeno eikooge Seekop egu tei haru igiko pule hisupui aasuuna mau nohulo teugo koronoro italotoupi paratuu. Teugoga egu mau teie kulu korokaamiele totonoro uupuu.
\v 19 Maigou tei uni nna hokopa Luus tege kararue teugoi tugutugogo, eikooge Seekop teugo haigou Beetel tokuu, [Beetel aapasi Kuhui pogonna hopa miipa]
\p
\v 20 Tegerai eiko Seekop egu mau ara maalopolomo ioto aguu, "Eguogo tei Kuhui maige nnenko nunnuriomana legu, eikooge nne eiele nugonugo nugotomana mau toroi kahugoimui tugui egu anaupi teegora noipui noipalenke egu tee paaro kaihalenke eikooge omu."
\v 21 Iiko aapo teega nneego teugo mokage hopa mau toroi mainoisie nnagono milo patagosi. Eguogo teie Mumina eeni haike ara tiotoraagu hapakugu, tegerai Eiko Mumina mau tei nkonna Kuhui toroi lei tuitui.
\v 22 Egu ei makasiru tei Kuhuinna hopa miipa toroi meluupi tuituina nnege teinogu miinei eugo koro italotoposina egu teegeleego haike tuluge Looge nne omiomainegele nnege Loo luanna toroi tee kipuloinke on-olosi."
\c 29
\s Seekopi Teugo Haaran Pilo Pataguune.
\p
\v 1 Nau tegerai eiko Seekopi egu teugo haigou egu petulo sakahaalo oruu teiele nugonugo teugo Haaran piasi, eiko egu teiele moo teenna noiku lua louhumono pahege uluguleine nnage egu mau pilo pataguu.
\v 2 Teugoga tootoolumo eikooge Seekop tiga lakapianoga tei hikitau nna hukuu, teia isage tee sipisipikene hama peesa egu potu pailehiele naunaugioniu. Iiko apaga, nako iiko aamoi eikooga hikitau mau tuu noinoipaguine. Teiogo makasiru hama teie hokopa eiko hikitaunna kolopa toto haasui tugutugu.
\v 3 Tinoharo tee kaikoligami egu mau ara tuluge teugo noutano upuloraagu, egu teulege orutunilu eiko makasiru tei hikitau kolopa nairui tugutugina egu mau uliai riirikaloraagu, egu tee kaikoligami tuu opanigu noipagui.Tegerai egu tei tuu noipale kogotoinigu, teulege orutuinilu eiko makasiru egu nnagono unogotopagui teugo hikitau kolopa nairamo.
\p
\v 4 Nau egu mau eikooge Seekopi teule orutunilu igako leinilu mau nakarounimo ioto aapulu, "Aga lai nkonke noiku, lai oua leinilu?" Egu mau tutuhoipaiele ioto aapau, "Nau nene taage iiko Haaranno."
\p
\v 5 Eikooge Seekopi eulikoo egu mau nnagono nakarounimo ioto aapulu, "Nau lai mai eiko Leepani Neihooge unogologu paalomonu monukenne?" "Nau eulikooge eiko egu mau tutuhoipaiele ioto aapau, "Nau eiko Leepan aamana mau mani saisaisopohinna."
\p
\v 6 Tegerai egu mau eikooge Seekop ioto aapulu,"Nau eiko mai mani tuntuntu?" Egu eulikooge tutuhoipaiele egu nnagono ioto aapau, "Loo, nau hukera, eiko Leepan sansalagimana poolo Reisel iako ia sipisipikene taaguotopasi eirai huuhuuhu."
\p
\v 7 Egu mau eikoge Seekop eulikoo orutunilu igako leinilu ioto aapulu, "Lai, hukenira ei iua koroogo koroge tuntuntu, ei tounno laie iiko kaikoligami nou kopulukainna pore. Iikora sipisipikene meemeekene tuu openno noipagu nnagono taaguotopenno unogotopenigu tee karasi hotonu toipa."
\p
\v 8 Nau egu mau eulikooge orutunilu igako leinilue tutuhoipaiele ioto aapau, "Loo ee, nako nene taage tounno maigoupasiku niigoraiso ei makasiru hikitau kolopa nairui tugutugina riirikalegele, iiko aapo tiotoga tee kaikoligami tuluge uliai mau toroi eugo nou kopulukolohinnoraagu."
\p
\v 9 Eiko Seekop egu eulikoo orutunilu igako leinilu hokohokologotounigu iako Reisel teenko puumonke sipisipikene teugo hikitauno hulo pataguu, iiko aamoi tiaago iako nnonu orutunnu.
\v 10 Tinoharo eiko Seekop egu mau iako poogu Rebeka poipoinu Leepan poolo Reisel teenko puumonke sipisipikene hukuiele, eiko egu mau pilo eiko makasiru hokopa tei hikitau kolopa nairoipuiu tuguleina toto mui riirikulo egu mau iiko papaponke sipisipikene tuu ouniu noipau.
\v 11 Egu tegerai mau eikooge Seekop iako Reisel mau tanehulo nuuguupiele ara pisa pahagotoulo tege oo-ookolaipolu.
\v 12 Eikooge Seekop iako Reisel egu mau miginooou tee eiko poogunko egu eulikoonko Reisel puumo moripoinimonogu. Iiko aapo tee nugetuiele iako Reisel egu mau ara tee uni kulogaalo pilo eiko puumo miginooou.
\p
\v 13 Tee tinoharo eikooge Leepan tei rure teinna paahunu, iako poipoina Rebeka pooninna nugetuiele, teitei ara mau suragaalo oruu eiko paahunu tanehupisa.Nau egu mau tiga tamakulo nuunuuguulo egu taaguotoulo pogono hopa piotooou. Egu tege hopage eikooge Seekop tee eeni haike hapagolui tuluge mau eiko papapo miginooou.
\v 14 Nau tegerai egu eikooge Leepan eiko paahunu egu mau ioto aapuu, "Aga nau loo huta tounno noi muupa, loo aamana mau ara tei nnenko anaumana koogo nori egu teego in-nna nori."
\s Leepanie Eiko Paahunu Seekop Pisoooune.
\p Nau eiko Seekop egu tege ikoonko papapo tunturimo heekio uukuhanna norimoi nohulo egu teia nomoge,
\v 15 Egu mau eikooge Leepan eiko paahunu Seekop mau ioto aapuu, "Nohunu ee, maigou loo tei nkonna keerisa leguogo loo toroi tounno ara nouhu nnegele hanhaluloni. Teera nne egu mau miginomilo aame nne looge haipa teie toroi puunimei."
\p
\v 16 Eiko Leepan teitei eiko poonigito leluhagaro keuragino teumana, tia koro pamamo leileinu pogonna mii Leea egu tia toto paalamata leileinu pogonna mii Reisel.
\p
\v 17 Egu teiso anaumanako iako koro pamamo Leea tiatia pogonnaale hugahugale nno kuago mani toolumonu egu tia toto paalamata Reisel tiatia iako hama tia mani toolumonu egu mani hugumonu.
\v 18 Eikooge Seekop iako paalamata Reisel hama hisonoupi egu eiko papapo mau ioto aapuu, "Nne tegele mole pailehituo loogele toroi halumoni egu puuni iako loolo lilomau Reisel toroi omegu nogiposi."
\p
\v 19 Nau egu mau eikooge papapo Leepan tutuhoipuiele ioto aapuu, Iiko hama mani tuntuntu iako looge nogipalegele, noi muupa pitoipomino tee tounno mani legui, egu toitogele loo ege nnenko toroi nunnusi"
\v 20 Nau teitei eiko Seekop egu mau teegele mole pailehituo iako Reisel nogipalega mau eikoogele papapo halugolu, egu ara iiko mole peesa eikoogele hama teenogu muu kuagoko leu iiko apaga, nako eiko Seekop iako Reisel hamaraague hisounoupi halugoluna legu.
\p
\v 21 Nau egu mau teega mole pailehituo nomoge eikooge Seekop egu eiko papapo Leepan mau ioto aapuu, "Loo, tee pore tokoimeune egu maigoupui, iako nkonna konihugo egu toroi omegu nogiposi."
\p
\v 22 Iiko aapo tiotogele egu eikooge Leepan mau tei tamu rorenna maluulo egu kuurotoulo mau anaau teego noiku igako leinilu tulupa teugo nou nouoilu.
\v 23 Egu ara inokoomu tee mumuturukumo nugotuunotano, eikooge Leepan maigera eisokoogele poonigito iako koro pamamo leileinu Leea taaguotoulo eiko Seekop ou, egu eiko Seekop teitei aapasi mai ia maige tia Reisel iakoonko noue mau aasurimana.
\v 24 Eikooge Leepan iako poolo Leea tia konihugo iako taapuupi halugoipui tunturepisa ooounu pogonna mii iako Silipa.
\p
\v 25 Nau taage egu mau iiko togeumo nugotuunotano, egu eiko Seekop koro tooluiele ara rikurikuholu iako Leea hukuiele. Eie Seekop mau eiko papapo Leepan aapumana, "Loo! eiko ei haipa ipotonna apamii nnegele hapakei, nee? Iiko mai nne tounno iakooga Reisel loogele ara nouhu halumolu? Nau looge nne haipa apa uiele tioto pisomei?
\p
\v 26 Nau teitei egu eikooge Leepan mau tutuhoipuiele aapumana, "Loo, iiko nenege eugoi niigonnagele tatalu iako noie iako pamamo koro petupetui iako toto paalamata tounno nogeugui.
\v 27 Egu loo toroi uliai mulugei puuilo tugutugu toroi ei nulonna roregele tamu uliai hulo kogotologuraaagu, tegerai nnege iako ia paalamata loo pitoilopisa loo toroi nnagono teegele mole noke pailehituo nnagono nnegele ara nouhu haluloni."
\p
\v 28 Eiko Seekop teitei mau ara tioto tuitui eiko uiki norimoi teiele rorenna tamu uluuna ara tianko Leea noue tunturimo tioto omisuru, egu tegerai mau eikooga uiki nomoge iako Reisel egu mau eikooge puumo Leepan teie Seekopie hopa kunotoupisa egu tiaago pana heetuu.
\v 29 Eikooge Leepan anau tiaago konihugo lilomau pogonna mii Piila iako poolo Reisel taapuupi haluhalugoipuomain mau nnonu ooou.
\v 30 Tee inokomuu eiko Seekop egu mau iakoonko Reisel noue aasuru, iiko apaga, nako iiko iako Reisel tiatia eikooge pogonna mulugeinna egu iako Leea tiatia eikooge mau tounno hama hisounopasi. Nau teitei eiko Seekop egu nnagono teegele mole pailehituo tiaga Reisel eiko papapo Leepan ara nouhu halugoipuu.
\s Teie Kuhui Eiko Seekop Teege Tuutuuna Hosikeiotoooune.
\p
\v 31 Nau egu mau tinoharo teiele tualei eikooge Mumina Kuhui mau hukuu, eikooge Seekop iako Leea tounno mulugeinna heetui tugutugu, iiko aapo teega egu eikooge Mumina Kuhui iako Leea tei pogonna koogele tuiso mau hosikeiotoupi tuu, egu anau iako paalamata Reisel ara kohogas uale leu.
\v 32 Iako Leea egu mau hogonesikulo tei tuutuuka nugani mau koliotooou, tiage poogu eiko egu mii holoumo Ruuben tokuu, tee ioto agumo, "Ara teie Mumina Kuhui tei nkonke mulugei moki hukuhukuinage ioto hosikeiotomuisura legu egu teie inu nnagono mulugieno holomu."
\p
\v 33 Iakoo Leea egu mau nnagono tei tuutuuka nugani hometulo egu tee tinoharo koliotoounomu tiage eiko pogonna mii Simion tokuu, ioto aguumo, iiko aapo teega eikooge nkonna nugani koroogo mau tounno heuheuoimumoia eikooge Mumina mau nugetulo nnagono ei tuutuuka omui."
\p
\v 34 Tegerai tiage Leea tei tuutuuka nugani nna nnagono hometulo egu mau koliotoulo iakooge mii holoumo eiko Liipai tokuu, iako egu mau ioto aguu, "Ara eguraagu legu maku teiele nkonna nugani pogonna ruro toroi egu tianogu noi konihugo nukahie hama tia hisounopasi lei. Iiko apaga, nako ikooga ee tuutuuna nukahi paileia nuuguolohesinega."
\p
\v 35 Nau iako Leea tegeraiogo nnagono nna nugani hometulo egu mau koliotooou, iako egu mau ioto aguu, "Eiele pore nnege toroi tei Mumina koro laasihosi." Iiko aapo teega iakooge eiko tuutuuka mii holoumo Siura tokuu. Tegerai iako Leea tee tuutuuna hometale egu kogotolu.
\c 30
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\v 35
\v 36
\v 37
\v 38
\v 39
\v 40
\v 41
\v 42
\v 43
\c 31
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\v 35
\v 36
\v 37
\v 38
\v 39
\v 40
\v 41
\v 42
\v 43
\v 44
\v 45
\v 46
\v 47
\v 48
\v 49
\v 50
\v 51
\v 52
\v 53
\v 54
\v 55
\c 32
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\c 33
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\c 34
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\c 35
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\c 36
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\v 35
\v 36
\v 37
\v 38
\v 39
\v 40
\v 41
\v 42
\v 43
\c 37
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\v 35
\v 36
\c 38
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\c 39
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\c 40
\p
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\c 41
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\v 35
\v 36
\v 37
\v 38
\v 39
\v 40
\v 41
\v 42
\v 43
\v 44
\v 45
\v 46
\v 47
\v 48
\v 49
\v 50
\v 51
\v 52
\v 53
\v 54
\v 55
\v 56
\v 57
\c 42
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\v 35
\v 36
\v 37
\v 38
\c 43
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\c 44
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\c 45
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\c 46
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\v 34
\c 47
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\c 48
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\c 49
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
\v 27
\v 28
\v 29
\v 30
\v 31
\v 32
\v 33
\c 50
\v 1
\v 2
\v 3
\v 4
\v 5
\v 6
\v 7
\v 8
\v 9
\v 10
\v 11
\v 12
\v 13
\v 14
\v 15
\v 16
\v 17
\v 18
\v 19
\v 20
\v 21
\v 22
\v 23
\v 24
\v 25
\v 26
