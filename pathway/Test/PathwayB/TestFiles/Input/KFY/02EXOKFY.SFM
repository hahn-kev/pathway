\id EXO
\mt मोशेश, परमेश्‍वरक सेवक
\c 1
\s याकूबक परिवार भौत बढ़ुं
\r (निर्गमन १:६-१०)
\p
\v 6 यैक बाद यूसुफॉक सब भै और उनार पीढ़ीक सब मैंस लै मरि ग्‍याय।
\v 7 पर उनार वंशज भौत फलीं-फूलीं और ताकतबर हईं, यौ देखिबेर मिस्रियों कैं यस लागौ कि इस्रायली हमु हबेर जादा है गेईं। \f + यूसुफक बौज्‍यू याकूबक दुसर नाम इस्रायल छी, यैक लिजी उनर वंशजों कैं इस्रायली कूंनी। \f*
\p
\v 8 फिर यूसुफक मरणक भौत सालोंक बाद मिस्र देश मिं एक यस रॉज बणौ, जकैं यूसुफक बारि मिं के लै मालुम नि छी।
\v 9 वील आपण जनता धैं कौ, "देखो, इस्रायली मैंस भौत जादे है गेईं। उं हमु हबेर जादे ताकतबर है जॉल!
\v 10 और जब हमार दुश्‍मण हमर दगाड़ लड़ै करॉल, तब यौ हमर खिलाफ उनेरि मधत करणक बाद हमुमिं रॉज करॉल। यैक लिजी हम इनर दगाड़ चालाकिल काम करनू, जैल यौ नि पनपो।"
\s इस्रायलियोंक दु:ख-मुशीबत
\r (निर्गमन १:११-२२)
\p
\v 11 यैक लिजी मिस्रियोंल इस्रायलियों कैं आपण गुलाम बणैबेर उनुधैं रॉजक लिजी पितोम और रामसेस नामक नगर जबरदस्‍ती बड़वा।
\v 12 पर जतुकै उं उनुकैं परेशान और दु:खी करनै गेईं, उदुकै उं बढ़नै और फैलनै गेईं। यैक लिजी मिस्री इस्रायलियों कैं देखि भौतै डरण लागीं।
\v 13 और उं इस्रायलियों धैं और लै जबरदस्‍ती जादे काम करूंछी।
\v 14 उनुल आपण लिजी ईंट-गॉर और गॉड़ोंक सब काम जबरदस्‍ती करैबेर उनर जीवन दु:खी करि दे।
\p
\v 15,16 तब रॉजल द्वी स्‍वैनों कैं बुलवैबेर उनुकैं यौ हुकुम दे, "जब तुम इस्रायलियोंक नॉनतिनों कैं पैद करूणक लिजी जाला, तब अगर चेलि ह्‌वेलि तो उकैं रुण दिया, लेकिन च्‍यल ह्‌वल तब उकैं मारि दिया।"
\v 17 पर स्‍वै परमेश्‍वर कैं देखि डरछी। यैक लिजी उनुल रॉजक हुकुम टोड़िबेर च्‍यालों कैं लै ज्‍यून रुण दे।
\p
\v 18 जब रॉजल यौ जाणौ, तब वील स्‍वैनों कैं बुलवैबेर उनुधैं पुछौ, "तुमुल यस किलै करौ? तुमुल इस्रायलियोंक च्‍यालों कैं किलै नि मार?"
\v 19 स्‍वैनोंल रॉज कैं जबाब दे, "इस्रायली स्‍यैणि मिस्री स्‍यैणियोंक चारि न्‍हैंतिन। उं भौत फुर्तिल हुंनी और उं हमर पुजण है पैलियै नॉनतिनों कैं जनम दी दिंनी।"
\v 20-21 किलैकि स्‍वै परमेश्‍वर देखि डरछी, यैक लिजी परमेश्‍वरल स्‍वैनोंक लिजी भल करौ और उनुकैं लै औलाद दे।
\p
\v 22 तब रॉजल मिस्रियों कैं हुकुम दे, "तुम इस्रायलियोंक सब नॉन पैद हईं च्‍यालों कैं गाड़ बगै दिया! लेकिन चेलियों कैं नि बगाया।"
\c 2
\s एक खाश च्‍यलक जनम
\r (निर्गमन २:१-१०)
\p
\v 2 यौ बखत लेवी कुलकि एक इस्रायली स्‍यैणिल एक च्‍यल कैं जनम दिबेर वील तीन म्‍हैण तलक उकैं लुका।
\v 3 पर जब उ नॉनतिन कैं आइ नि लुकै सकि, तब वील एक टुपर बणा, और उमिं डामर और लिस लगैबेर वीमिं च्‍यल कैं धरौ। और उकैं नील नामक गाड़क किनॉर कॉसक घाक बीच मिं धरि दे।
\v 4 और उ च्‍यलक दिदि यौ देखणक लिजी दूर ठॉड़ है रैछी, कि वीक भैक दगाड़ के हुं।
\p
\v 5 थ्‍वाड़ देर बाद वां रॉजकि चेलि नाणक लिजी ऐ। वीक दगड़ी गाड़क किनॉर मिं घुमणाछी। तब रॉजकि चेलिल कांसोंक बीच मिं यौ टुपर कैं देखिबेर आपण दगड़ी कैं यौ टुपर ल्‍युणक लिजी लगा।
\v 6 जब राजकुमारिल उकैं खोलिबेर चा, तब वील वीमिं नानू-नॉन च्‍यल देखौ। वील कौ, "उज्‍या, यां एक भौ छु!" यौ डाड़ मारणौ, यौ देखिबेर उकैं दया ऐ गेई। वील कौ, "यौ इस्रायली च्‍यल छु।"
\v 7 तब उ च्‍यलकि दिदिल रॉजकि चेलिक पास जैबेर उधैं कौ, "के मी तुमर लिजी एक जतकाइ स्‍यैणि कैं बुलै ल्‍यूं, जो यकैं आपण दूध पिलाओ?"
\v 8 वील कौ, "ठिक छु, झट्‍ट जा।" तब उ जैबेर आपणि इज कैं बुलै ल्‍यै।
\v 9 राजकुमारिल उधैं कौ, "यौ च्‍यल कैं लिबेर जाओ और म्‍यर लिजी यकैं आपण दूध पिलाओ। मी तुमुकैं यैक मजुरि द्‍यूंल।" तब उ स्‍यैणि आपण च्‍यल कैं घर ली गे।
\p
\v 10 और यौ भौक थ्‍वाड़ ठुल हुण पर वीक इजल उकैं लिजैबेर राजकुमारि कैं दी दे। और वील उकैं आपण च्‍यल मानि ले। वील कौ, "मील यकैं पाणि बे भ्‍यार निकालौ, यैक लिजी यैक नाम मोशेश छु।" \f + "मोशेश", एक इब्रानी शब्‍दक उच्‍चारण जस छु जैक अर्थ छु "निकलण"। \f*
\s मोशेश एक मिस्री कैं मारुं
\r (निर्गमन २:११-१५)
\p
\v 11 यैक थ्‍वाड़ सालोंक बाद, जब मोशेश जवान हौ, तब एक दिन उ आपण इस्रायली जातिक मैंसों कैं भेटणक लिजी गो, और वील आपण भैनों कैं भारि मुश्‍किल मिं देखौ। वील यौ लै देखौ कि एक मिस्री एक इस्रायली कैं मारणौ।
\v 12 तब मोशेशल इथां-उथां चैबेर उ मिस्री मैंसक खून करिबेर बउ मिं खॉड़ हाल दे।
\p
\v 13 जब दुसॉर दिन मोशेश फिर उनर पास गो, तब वील द्वी इस्रायली मैंसों कैं झगड़ करन देखौ। वील कसूरदार धैं कौ, "तु आपणै भै कैं किलै मारणैछै?"
\v 14 लेकिन उ मैंसल जबाब दे, "तुमुकैं हमुमिं हुकुम चलूणी और न्‍याय करणी कैल ठैरा? के तुम मिकैं लै मारण चांछा, जसिकै तुमुल उ मिस्री मैंस कैं ठन्‍ड धरौ?" यौ सुणिबेर मोशेश डरि गोय और वील सोचौ कि जरूड़ सब मैंसों कैं यौ बातक पत्त चल गो!
\p
\v 15 जब रॉजल लै यौ बात सुणी, तब वील मोशेश कैं मारणक लिजी उकैं खोजौ। लेकिन उ मिस्र बे भाजिबेर मिध्‍यान देश न्‍है गोय।
\s मोशेश मिध्‍यान देश मिं
\r (निर्गमन २:१६-२५)
\p
\v 16 जब एक दिन बॉट मिं मोशेश एक कुंवक पास बैठि रौछी, तब मिध्‍यान देशक पुरोहितॉक सात चेली पाणि भरणक लिजी वां आईं।
\v 17 तब वां थ्‍वाड़ गोरुक ग्‍वावोंल ऐबेर उनुकैं धांक मारिबेर कौ, "उथकै जाओ! पैली हम भरुंल।" यौ देखिबेर मोशेशल उं चेलियोंकि मधत करी, और वील उनार भेड़-बकॉरोंक लिजी लै पाणि भरौ।
\p
\v 18 फिर चेली आपण बौज्‍यूक पास आईं, जैक नाम यित्रो छी। वील पुछौ, "चेलियो, आज तुम इदुक जल्‍दी कसिक आछा?" \f + यित्रो-उकैं कभै रूएल लै कूंनी। \f*
\v 19 उनुल कौ, "एक मिस्री मैंसल ग्‍वावों कैं रोकिबेर हमर लिजी पाणि भरौ, और हमार जानवरों कैं लै प्‍यवा।"
\v 20 तब वील आपण चेलियों धैं पुछौ, "उ मैंस कां छु? तुम उकैं छोड़िबेर किलै आछा? उकैं बुलैबेर ल्‍याओ, उ हमर दगाड़ खॉण खॉल।" तब उं उकैं बुलै ल्‍याईं।
\p
\v 21 इसिक मोशेश उनरै दगाड़ रुण लागौ, और वीक थ्‍वाड़ बखतक बाद वील मोशेशक दगाड़ आपण चेलि सिप्‍पोराक ब्‍या करि दे।
\v 22 फिर उनर एक च्‍यल हौ और मोशेशल कौ, "मी दुसर देश मिं परदेशि छु। यैक लिजी यैक नाम गेर्शोम छु, जैक अर्थ छु "परदेशि"।"
\p
\v 23 भौत सालोंक बाद मिस्र देशक रॉज मरि गोय, लेकिन यैक बाद नई रॉजक राज मिं लै इस्रायलियोंकि हालत मिं के फरक नि हौय। तब उनुल डाड़ मार-मारिबेर परमेश्‍वर कैं पुकारौ, "हे ईश्‍वर, हमेरि मधत करो!"
\v 24-25 परमेश्‍वरल उनेरि पुकार सुणी। और आपण वैद कैं जो वील इस्रायलियोंक पुरखा इब्राहीम, इसहाक और याकूबक दगाड़ करि रॉखछी, उ वैदक कारण परमेश्‍वर कैं उनुमिं दया ऐ।
\c 3
\s परमेश्‍वर मोशेश कैं दर्शन दिणी
\r (निर्गमन ३:१-२०)
\p
\v 1 मिध्‍यान देश मिं मोशेश आपण सौरक भेड़-बकॉरों कैं चरूणक लिजी एक दिन
रेगिस्‍तानक पार ली जाणौछी। जब उ परमेश्‍वरक सिनै डॉनक पास आ,
\v 2 तब प्रभु परमेश्‍वरल मोशेश कैं आपण दर्शन इसिक दे, कि वां ऑगल एक बुज तो
जलुणौ, पर उ भसम नि हुणय।
\v 3 यैक लिजी मोशेशल आपण मन मिं कौ, "मी वां जैबेर यौ अणकसै बात कैं देखनू कि
बुज भसम किलै नि हुणय?"
\v 4 तब परमेश्‍वरल बुजक बीच बे मोशेश कैं धात लगै, "मोशेश, मोशेश!" मोशेशल कौ,
"तु को छै?"
\p
\v 5 परमेश्‍वरल कौ, "नजिक नि आ पर आपण ज्‍वत ख्‍वल, किलैकि जो जॉग मिं तु ठॉड़
है रौछै, उ पवित्र जॉग छु।
\v 6 मी त्‍यार पुरखा इब्राहीम, इसहाक और याकूबक परमेश्‍वर छूं।" तब मोशेशल आपण
मूख ढक ले, किलैकि उ परमेश्‍वर कैं देखण मिं डरछी।
\p
\v 7 परमेश्‍वरल कौ, "मील आपण मैंसोंक जो मिस्र मिं छन उनार दु:ख-तकलीफ देखि
रॉखी, और उनुधैं जबरन काम करूणियोंकि शिकैत लै सुणि है।
\v 8 यैक लिजी मी उनुकैं यौ देश बे निकालिबेर एक भलौ-भल, ठुल देश मिं ली जाणक
लिजी ऐ रयूं, जां उनुकैं कैं के चीजक कमी नि हो।
\v 10 ऑब तु जा, मी तुकैं रॉजक पास भेजनू कि तु म्‍यार मैंसों कैं मिस्र देश बे भ्‍यार
निकालि सको।"
\p
\v 11 लेकिन मोशेशल परमेश्‍वर धैं कौ, "मी को छूं, जो रॉजक पास जैबेर इस्रायलियों कैं
मिस्र देश बे भ्‍यार निकालि ल्‍यूं?"
\v 12 लेकिन परमेश्‍वरल कौ, "मी त्‍यर दगाड़ छूं। यौ बुजक जलण यौ बातक सबूत छु कि
जब तु म्‍यार मैंसों कैं मिस्र देश बे निकालि ल्‍या ले, तब यौ जॉग मिं तु मेरि अराधना
करलै।"
\p
\v 13 यौ सुणिबेर मोशेशल परमेश्‍वर धैं कौ, "अगर मी इस्रायली मैंसोंक पास जैबेर उनुधैं कूं, कि
मिकैं तुमर परमेश्‍वरल जैक अराधना तुमार पुरखा करछी, यां भेजि रॉखौ, तब उं मिधैं पुछॉल
कि वीक नाम के छु। तब मी उनुकैं के बतूंल?"
\v 14-15 परमेश्‍वरल कौ, "तु उनुकैं बताये, कि जनर नाम छु, "मी छूं," उनुल मिकैं तुमर पास
भेजि रॉखौ। और उनर यौ नाम हमेशाक लिजी छु, किलैकि जो उं छन, हमेशा वीं
छन। यौं त्‍यार पुरखा इब्राहीम, इसहाक और याकूबक परमेश्‍वर छन।
\p
\v 16 ऑब जा, और इस्रायली मैंसोंक पधानों कैं जॉम करिबेर उनुधैं कये, "तुमर पुरखोंक
परमेश्‍वरल मिकैं दर्शन दिबेर कौ, कि मील तुमेरि सुधि ली रॉखी और जो मिस्र देश
मिं तुमर दगाड़ करी जाणौ उकैं देखि रॉखौ।
\v 17 मी वैद करनू कि तुमुकैं मिस्र देश बे निकालिबेर एक यस देश मिं ली जांनू, जां तुमुकैं
के चीजक कमी नि ह्‌वेलि।"
\v 18 इस्रायली तेरि बात मानॉल। तब तु और इस्रायलियोंक पधान मिस्र देशक रॉजक पास
जाया। तुम उधैं कया कि इस्रायलियोंक प्रभु परमेश्‍वर हमुकैं मिलौ। ऑब किरपा
करिबेर तुम हमुकैं रेगिस्‍तान मिं तीन दिनक सफर मिं यैक लिजी जाण दे कि हम
आपण प्रभुक लिजी भेट-बलिदान चढ़ै सकुं।
\v 19 लेकिन मी जाणनू कि जब तलक मिस्रक रॉज म्‍यर सामर्थल लाचार नि ह्‌वल, तब
तलक उ तुमुकैं नि जाण दियो।
\v 20 लेकिन मी आपण सामर्थल अद्‌भुत काम करिबेर उकैं भौत परेशान करुंल। और वीक
बाद उ तुमुकैं जाण द्‍यल।"
\c 4
\s मोशेशक मंशा जाणकि न्‍हैं
\r (निर्गमन ४:१-१७)
\p
\v 1 तब मोशेशल जबाब दे, "अगर उं मेरि बात मिं भरौस नि करिबेर कौल कि
प्रभु परमेश्‍वरल तुकैं दर्शन नि दी रॉख, तब मी के करुंल?"
\v 2 यौ सुणिबेर प्रभु परमेश्‍वरल कौ, "त्‍यर हात मिं तौ के छु?" वील कौ, "म्‍यर जांठ।"
\v 3 परमेश्‍वरल कौ, "तकैं भिं मिं खेड़ि दे।" और भिं मिं खेड़न तलकै उ एक स्‍याप बणि
गोय, और यौ अणकसै कारनाम देखिबेर मोशेश उलबे भॉजण लागौ।
\v 4-5 फिर प्रभु परमेश्‍वरल मोशेश धैं कौ, "तु आपण हातल तैक पुछौड़ कैं थमा।" जब
मोशेशल वीक पुछौड़ थमा, तब उ फिर जांठ बणि गोय। परमेश्‍वरल कौ, "जब तु
उनुकैं यौ कारनाम दिखालै, तब उं सब मैंसों कैं भरौस है जॉल कि तुकैं प्रभु परमेश्‍वरल
दर्शन दी रॉखौ।"
\p
\v 6 फिर प्रभु परमेश्‍वरल उधैं यौ लै कौ, "आपण हात आपण कुर्त भितेर खितिबेर उकैं ढक
ले।" जब वील यौ करिबेर हात भ्‍यार निकालौ, तब वीक हात मिं सफेद कोड़ है रोछि।
\v 7 वीक बाद उनुल कौ, "आपण हात फिर आपण कुर्त भितेर खितिबेर ढक ले।" यौ
करणक बाद मोशेशक हात बिल्‍कुल भल है गोय।
\v 8 परमेश्‍वरल मोशेश कैं बता, "तु यस्‍सै इस्रायलियोंक सामण लै करिये। अगर उं जांठक
स्‍यापवॉल निशाण देखिबेर तेरि बात मिं भरौस नि करला, तब यौ कोड़वॉल दुसर
निशाण कैं देखिबेर जरूड़ भरौस करॉल।
\v 9 और अगर उं यौं द्विवै निशाणों कैं देखिबेर लै भरौस नि करॉल, तब तु यस करिये कि
नील गाड़क थ्‍वाड़ पाणि लिबेर उकैं सुकी धरति मिं खितये और उ खून बणि जॉल।"
\p
\v 10 फिर लै मोशेशल प्रभु परमेश्‍वर धैं कौ, "हे प्रभु, मिकैं नि भेजिया, किलैकि मी भलिक
बात लै नि करि सकन।"
\v 11 तब प्रभु परमेश्‍वरल उधैं कौ, "मैंसक खाप कैल बणै? मैंस कैं लॉट-कॉल, कॉण या
देखि सकणी, मी प्रभु परमेश्‍वर बणूंनू।
\v 12 ऑब जा, मी त्‍यर दगाड़ रैबेर तुकैं बतूनै रूंल कि तुकैं के-के कूण छु।"
\p
\v 13 लेकिन मोशेशल कौ, "हे प्रभु, तुम मि पर दया करिबेर म्‍यर बदाव क्‍वे दुसर मैंस कैं
भेजि दियो!"
\p
\v 14 यौ सुणिबेर प्रभु परमेश्‍वर कैं मोशेश मिं रीश ऐ। उनुल कौ, "त्‍यर दॉद हारून जो छु,
उ बुलाण मिं चंठ छु। यैक लिजी देख, उ त्‍यर दगाड़ भेट करणक लिजी बॉट लागि
गो। और तुकैं भेटिबेर मन-मनै खुशि ह्‌वल।
\v 15 तुकैं यौं सब बात उकैं समझूण छु, और मी तुम द्विनोंक बाणिक दगाड़ रूंल, और
तुमुकैं सिखूनै रूंल कि के-के करण छु।
\v 16 उ त्‍यर बदाव मैंसों धैं बात करल।
\v 17 ऑब तु यौ जांठ कैं आपण हात मिं ली ले, जैल तु मैंसों कैं यौ निशाण दिखै सकलै।"
\s मोशेश मिस्र वापिस जाणौ
\r (निर्गमन ४:१८-३१)
\p
\v 18 वीक बाद मोशेशल आपण सौरक पास वापिस जैबेर कौ, "तुम मिकैं दया करिबेर मिस्र
मिं आपण मैंसोंक पास जाण दियो, जैल मी देखि सकुं कि उं आइ तलक ज्‍यून छन
या न्‍हैंतिन।" तब वीक सौरल कौ, "भली कै जा।"
\p
\v 19 और प्रभु परमेश्‍वरल मोशेश धैं यौ लै कौ, "तु ऐरामल वापिस न्‍है जा, किलैकि जो मैंस
तुकैं मारण चांछी, उं सबासब मरि गेईं।"
\v 20 तब मोशेश आपण हात मिं उ जांठ, आपणि स्‍यैणि और च्‍यालों कैं गधों मिं बैठैबेर
मिस्र देशक तरफ बॉट लागौ।
\p
\v 27 दुसर तरफ प्रभु परमेश्‍वरल हारून धैं कौ, "तु मोशेशक दगाड़ भेट करणक लिजी
रेगिस्‍तान प्रदेश मिं जा।" और वील जैबेर परमेश्‍वरक डॉन मिं मोशेश कैं भेटिबेर
खुशील अङाव खितौ।
\p
\v 28 तब मोशेशल हारून कैं बता कि प्रभु परमेश्‍वरल मिकैं यां यैक लिजी भेजि रॉखौ, कि
मी तुकैं उ बात बतै सकुं और उं सब निशाण लै दिखै सकुं जो परमेश्‍वरल हमुधैं
इस्रायली पधानों कैं दिखूणक लिजी कै रॉखौ।
\p
\v 29 यैक बाद मोशेश और हारूनल मिस्र देश मिं ऐबेर इस्रायलियोंक सब पधानों कैं जॉम
करौ।
\v 30 और हारूनल उं सब बात बताईं जो-जो प्रभु परमेश्‍वरल मोशेश धैं कै रॉखछी। और
मोशेशल मैंसोंक सामण उं निशाण लै दिखाईं।
\v 31 यौ सब देखिबेर मैंसोंल उनेरि बात मिं भरौस करौ। उनुल यौ सुणिबेर कि
प्रभु परमेश्‍वर हमुकैं छुड़ूणिवॉल छन, चौड़ हबेर प्रभु परमेश्‍वर कैं धन्‍यवाद दे।
\c 5
\s मोशेश और हारून रॉजक सामण
\r (निर्गमन ५:१-५)
\p
\v 1 यैक बाद मोशेश और हारूनल रॉजक पास जैबेर कौ, "इस्रायलियोंक प्रभु परमेश्‍वर यस कूंनी कि म्‍यार मैंसों कैं रेगिस्‍तान मिं जाण दे, जैल उं म्‍यर लिजी वां त्‍यार मनै सको!"
\v 2 यौ सुणिबेर रॉजल उनुधैं पुछौ, "यौ प्रभु को छु, जैक बात मानिबेर मी इस्रायलियों कैं जाण द्‍यूं? मी यौ प्रभु कैं नि पछ्‌याणन और मी इस्रायलियों कैं नि जाण द्‍यूं।"
\v 3 मोशेश और हारूनल फिर कौ, "इस्रायलियोंक प्रभु परमेश्‍वरल हमुकैं दर्शन दे। यैक लिजी हमुकैं रेगिस्‍तान मिं तीन दिनक बॉट मिं जाण दे, कि हम आपण प्रभु परमेश्‍वरक लिजी भेट-बलिदान चढ़ै सकूं। नतेरि कैं यस नि हो कि उं हमुमिं महामारि फैलाओ या तलवारल कटवैबेर नांश करि दियो।"
\v 4 तब रॉजल मोशेश और हारून धैं कौ, "ओइ, तुम यौं मैंसों कैं आपण काम किलै नि करण दिणया?
\v 5 तुम लोग जाओ, आपण आपण काम करो!"
\s और लै परेशानी
\r (निर्गमन ५:६-२१)
\p
\v 6 यैक लिजी उ दिनै बे रॉजल आपण मुखियाओं कैं यौ हुकुम दे,
\v 7 "जो चिल तुम इस्रायलियों कैं ईंट बणूणक लिजी दिंछिया, ऐल बे झन दिया, किलैकि उं आफी चिल जॉम करॉल।
\v 8 और जदुक ईंट उं आज तलक बणूछी, तुम उदुकै आइ लै बणवाया, ईंटोंक गिनती कतई कम झन करिया। किलैकि उं कामचोर छन, यैक लिजी उं चिलैबेर कूंनी कि आओ, हम सब जैबेर आपण परमेश्‍वर कैं भेट चढ़ूंनू।
\v 9 यैक लिजी उनुधैं और लै जादे कष्‍टकारि काम करवाओ, जैल उं यौ मोशेश और हारूनक झ‍ुट बातों मिं भरौस नि करो।"
\p
\v 10 तब रॉजक मुखियावोंल भ्‍यार जैबेर इस्रायलियों धैं कौ, "आज बे रॉजल तुमुकैं ईंट बणूणक लिजी चिल नि दियो कै रॉखौ।
\v 11 यैक लिजी तुम जाओ और जां कैं लै तुमुकैं चिल मिलल वांबे लिबेर आओ, पर तुमुकैं उदुकै ईंट बणूण पड़ॉल, जदुक तुम रोज बणूछा"
\p
\v 12 तब इस्रायली मैंस चिल जॉम करणक लिजी पुर मिस्र देश मिं फैल ग्‍याय।
\v 13 लेकिन सब मुखिया कामदारों धैं हर बखत कच-कचाट करछी कि तुम आज लै उदुकै ईंट बणाओ, जदुक पैली बणूछिया!
\v 14 और उनुल इस्रायली मुन्‍िशयों कैं मारि-मारिबेर कौ, "तुमुल जदुक ईंट बणवूण छी, उदुक किलै नि बणवूणया?"
\p
\v 15 तब इस्रायलियोंक मुन्‍िशयोंल रॉजक पास जैबेर बिनती करिबेर कौ, "तुम आपण सेवकोंक दगाड़ यस बरताव किलै करणाछा?
\v 16 तुमार मुखिया हमुकैं चिल तो दिण नि राय, और फिर लै कूणईं, "ईंट बणाओ, ईंट बणाओ!" कसिक बणूंनू? और उल्‍ट कै हमुकैं मारणईं, जबकि कसूर तुमार मुखियावोंक छु।"
\v 17 लेकिन रॉजल कौ, "तुम कामचोर और अलीत छा, यैक लिजी तुम कूंछा कि हमुकैं जाण दे कि हम आपण प्रभु परमेश्‍वर कैं भेट चढ़ूं।
\v 18 जादे बकवास नि करो! चाहे के लै हो, पर तुमुकैं उदुकै ईंट बणैबेर दिण पड़ॉल, बस।"
\p
\v 19 जब इस्रायलियोंक मुन्‍िशयों धैं कई गोय कि तुमुकैं रोजक गिनती मिं ईंट बणूण छन, तब उनुकैं लागौ कि उनार और लै जादे खराब दिन ऐ गेईं।
\v 20 रॉजक पास बे भ्‍यार ऐबेर उनुल मोशेश और हारूनक दगाड़ भेट करी, जो उनर इंतजार मिं भ्‍यार छी।
\v 21 तब इस्रायली मुन्‍िशयोंल उनुधैं कौ, "प्रभु परमेश्‍वर तुमुकैं सजा दियो, किलैकि यौ सब मुशीबतक जड़ तुम द्विवै छा! ऑब रॉज हमुधैं नफरत करुं, और मारण चां। और उकैं यौ करणक मौक तुमुल दे!"
\s परमेश्‍वर मोशेशक हिम्‍मत बढ़ूंणी
\r (निर्गमन ५:२२-२३, ६:१-९)
\p
\v 22 तब मोशेशल वापिस ऐबेर प्रभु परमेश्‍वर धैं कौ, "हे म्‍यर परमेश्‍वर, तुमुल मिकैं यां किलै भेजौ? और यौं मैंसोंक लिजी तुमुल लै इदुक नक किलै करौ?
\v 23 देखो, जब बे मील तुमर नामल रॉज धैं बात करी, तब बे वील इनर दगाड़ और लै खराब बर्ताव करौ। और तुमुल लै इनर लिजी के भल नि कर!"
\c 6
\p
\v 1 फिर प्रभु परमेश्‍वरल मोशेश धैं कौ, "ऑब तु देख, कि मी रॉज कैं आपण कॉस-कॉस ठुल काम दिखूंनू जैल रॉज परेशान हबेर इस्रायलियों कैं छोड़ि द्‍यल।"
\p
\v 2 परमेश्‍वरल मोशेश धैं यौ लै कौ, "मी प्रभु परमेश्‍वर छूं।
\v 3 इब्राहीम, इसहाक और याकूबल देखछी कि मी सबों है ठुल परमेश्‍वर छूं, लेकिन उनुल मेरि सारि सामर्थ नि देखि राखि। \f + यां इब्रानी भाषा मिं लेखी छु, "मील इब्राहीम, इसहाक और याकूब कैं सबों है ठुल परमेश्‍वरक रूप मिं आपण दर्शन दे, लेकिन मील उनुकैं आपण नाम, "मी छूं" फिर लै नि बताय।" \f*
\v 4 मील उनर दगाड़ यौ वैद करौ कि मी तुमुकैं कनान देश हमेशाक लिजी द्‍यूंल, जां ऐल तुम परदेशियोंक चारि रुणाछा।
\p
\v 5 ऐल मी इस्रायलियोंक खराब दॉश देखिबेर आपण उ वैद कैं पुर करुंल।
\v 6 यैक लिजी तु जैबेर इस्रायलियों धैं यस कये कि मी आपण महान-सामर्थल मिस्रियों कैं भारि सजा दिबेर तुमुकैं उनर हात बे छुडूंल।
\v 7 मी तुमुकैं अपणूंल और तुमुकैं याद ह्‌वल कि मी तुमर प्रभु परमेश्‍वर छूं, जो तुमुकैं मिस्रियों बे छुड़ै लायूं।
\v 8 मी तुमुकैं उ देश मिं ली जूंल, जो देश दिणक वैद मील तुमर पुरखा इब्राहीम, इसहाक और याकूबक दगाड़ करि रॉखछी। उ मी तुमुकैं द्‍यूंल, उमिं तुमर कब्‍ज ह्‌वल। किलैकि मी प्रभु परमेश्‍वर छूं।"
\p
\v 9 मोशेशल यौ सब बात इस्रायलियों कैं बतै, लेकिन उनुल निराश हबेर वीक बात मिं भरौस नि कर।
\s मोशेश और हारून दुबार रॉजक सामण
\r (निर्गमन ६:१०-११, ७:१०-१३)
\p
\v 10 तब प्रभु परमेश्‍वरल मोशेश धैं फिर कौ,
\v 11 "तु रॉजक पास जैबेर उधैं यौ कये, कि तु आपण देश बे इस्रायलियों कैं जाण दे।
\c 7
\p
\v 9 जब रॉज तुमुधैं कौल कि क्‍वे चमतकारक काम दिखाओ, तब तु हारून धैं कये कि आपण जांठ रॉजक सामण खेड़ि दे, और उ स्‍याप बणि जॉल।"
\p
\v 10 जस प्रभु परमेश्‍वरल उनुकैं हुकुम दे, उनुल उस्‍सै करौ। और जब हारूनल रॉज और वीक दरबारियोंक सामण आपण जांठ खेड़ौ, तब उ स्‍याप बणि गोय।
\v 11 लेकिन रॉजल मिस्र देशॉक सब तांत्रिकों कैं बुलवा, और उनुल लै तंत्र-मंत्रल आपण जांठोंल उस्‍सै स्‍याप बणै देईं।
\v 12 लेकिन हारूनक स्‍यापल सब तांत्रिकोंक स्‍यापों कैं नेई ले।
\p
\v 13 पर जस प्रभु परमेश्‍वरल कै रॉखछी, उस्‍सै रॉजक मन निठूर है गोय, और वील उनर बात लै नि सुणि।
\s पैल सजा-पाणि खून बणुं
\r (निर्गमन ७:१४-२४)
\p
\v 14 प्रभु परमेश्‍वरल मोशेश धैं कौ, "रॉजक मन आइ निठूर है गो, और उ म्‍यार मैंसों कैं नि जाण दिणय।
\v 15 यैक लिजी जब रॉज रात्ति पर गाड़क तरफ आल, तब तु आपण हात मिं जांठ लिबेर वीक सामण भेट करणक लिजी जाये। और उधैं यौ कये कि इस्रायलियोंक प्रभु परमेश्‍वरल तुधैं यस कै रॉखछी कि म्‍यार मैंसों कैं रेगिस्‍तान मिं जाण दे, जैल उं मेरि अराधना करि सको! लेकिन त्‍वील ऐल तलक उनेरि बात नि मानि।
\v 17 ऑब तु जाणि ले कि उं प्रभु छन। मी आपण जांठल नील गाड़ मिं मारुंल और वीक सॉर पाणि खून बणि जॉल, जैल गाड़ॉक सब मॉछ मरि जॉल और वां बे सड़ैन बाश आलि, और मिस्रॉक क्‍वे लै मैंस उ गाड़क पाणि नि पी सकॉल।"
\v 19 और प्रभु परमेश्‍वरल मोशेश धैं यौ लै कौ, "हारून धैं कये कि जांठ लिबेर मिस्र देशक सब धॉर-नौव, छ्‍वाय, गाड़-गधयरोंक तरफ उठा। और उनर सब पाणि लै खून बणि जॉल।"
\p
\v 20 जस प्रभु परमेश्‍वरल मोशेश और हारून कैं हुकुम दे, उनुल उस्‍सै करौ। उनुल रॉज और वीक दरबारियोंक सामण आपण जांठल नील गाड़ मिं मारौ, जैल उ पुर गाड़क पाणि खून बणि गोय।
\v 21 और उ गाड़क सब मॉछ मरि ग्‍याय। वीक पाणि बे सड़ैन बाश उण लागी, यैक लिजी मैंसोंल नील गाड़क पाणि नि पी सक। वांक सॉर पाणि खून बणि गोछी।
\p
\v 22 लेकिन फिर मिस्र देशक तांत्रिकोंल लै आपण तंत्र-मंत्रल यस्‍सै करि दे। यौ देखिबेर रॉजक मन पैली है लै जादे निठूर है गोय। यैक लिजी वील मोशेश और हारूनकि बात नि मानि।
\v 23 और मूख फेरिबेर, आपण महल मिं जानै रौ।
\p
\v 24 लेकिन मिस्रॉक मैंसोंल नील गाड़क इनार-किनॉर पाणि निकालणक लिजी खोदौ, किलैकि कैं साफ पाणि नि छी।
\c 8
\s दुसेरि सजा-भिकॉन
\r (निर्गमन ८:१-१५)
\p
\v 1 पाणिक खून बणणक सात दिनोंक बाद प्रभु परमेश्‍वरल मोशेश धैं कौ, "रॉजक पास
जैबेर कये कि प्रभु यस कूंनी, कि तु म्‍यार मैंसों कैं मेरि अराधना करणक लिजी जाण
दे!
\v 2 अगर उ तेरि बात नि मानल तब मी यौ देश मिं छुड़ भिकॉनै-भिकॉन भेजि द्‍यूंल।
\v 3 और नील गाड़ मिं इदुक भिकॉन ह्‌वाल, कि उं भ्‍यार ऐबेर रॉजक महल मिं, वीक खन
मिं और वीक बिसाण मिं लै ऐ जॉल। और उं वीक दरबारियोंक, वीक सब मैंसोंक घरों
मिं, उनार भॉन-कुणों मिं लै, सब जॉग पुजि जॉल।
\v 4 और भिकॉन रॉज और सब मिस्रॉक मैंसों मिं लै ऐ जॉल।"
\p
\v 5 तब प्रभु परमेश्‍वरल मोशेश कैं हुकुम दिबेर कौ, "तु हारून धैं कये कि आपण जांठ कैं
गाड़, नहैर और झीलक पाणि मिं उठा, जैल वांक सब भिकॉन मिस्र देश मिं चढ़
आल।"
\v 6 फिर हारूनल उस्‍सै करौ और पुर देश मिं भिकॉनै-भिकॉन है ग्‍याय।
\v 7 लेकिन रॉजक सामण वीक तांत्रिकोंल लै आपण तंत्र-मंत्रल यस्‍सै करिबेर दिखै दे।
\p
\v 8 तब रॉजल मोशेश और हारून कैं बुलवैबेर कौ, "तुम प्रभु परमेश्‍वर धैं बिनती करो कि
उं भिकॉनों कैं यांबे दूर करि दियो। और तब मी तुम सबों कैं प्रभु परमेश्‍वर कैं भेट
चढ़ूणक लिजी जाण द्‍यूंल।"
\p
\v 9 मोशेशल रॉज धैं कौ, "मी तुमर लिजी प्रभु परमेश्‍वर धैं बिनती कब करुं, जैल केवल उं
भिकॉन बचो जो नील गाड़ मिं छन?"
\v 10 रॉजल कौ, "भोव।" तब मोशेशल कौ, "त्‍यर बचनक जस ह्‌वल, जैल तु जाणि जालै
कि हमर प्रभु परमेश्‍वरक जस और क्‍वे न्‍हैं।"
\p
\v 12 तब मोशेश और हारूनल दुसर दिन प्रभु परमेश्‍वर धैं उं भिकॉनों कैं हटूणक लिजी जोर
दिबेर बिनती करी।
\v 13 और प्रभु परमेश्‍वरल मोशेशक बिनती सुणिबेर सब भिकॉनों कैं मारि दे, और केवल उं
भिकॉनों कैं छोड़ौ जो नील गाड़ मिं छी।
\v 14 मैंसोंल उं सब मरी भिकॉनों कैं जॉम करिबेर उनर थुपुड़ लगै दे। और उनेरि सड़ैन बाश
पुर देश मिं फैल गेई।
\p
\v 15 लेकिन जब रॉजल देखौ कि ऑब यौ आफत टलि गे, तब जस प्रभु परमेश्‍वरल कै
रॉखछी वील आपण मन फिर निठूर करि ले, और इस्रायलियों कैं वांबे नि जाण देय।
\s तिसेरि सजा-मच्‍छर
\r (निर्गमन ८:१६-१९)
\p
\v 16 यैक बाद प्रभु परमेश्‍वरल फिर मोशेश धैं कौ, "हारून धैं कये कि आपण जांठ कैं
धरतिक मस्‍यण धूल मिं मार, जैल उ सारि धूलल मिस्र देश मिं मच्‍छर बणि जाओ।"
\p
\v 17 तब उनुल यस्‍सै करौ और सॉर देशक धूल मैंस और जानवरों मिं मच्‍छर बणिबेर
लागि गेई।
\v 18 यौ देखिबेर तांत्रिकोंल लै आपण तंत्र-मंत्रल उस्‍सै करणक कोशिश करी, पर नि करि
सक।
\p
\v 19 तब तांत्रिकोंल रॉज कैं बता, "यौ काम परमेश्‍वरक छु!" लेकिन जस प्रभु परमेश्‍वरल के
रॉखछी रॉजक मन निठूर बणियै रौ और वील मोशेश और हारूनकि बात नि मानि।
\s चौथूं सजा-डांस
\r (निर्गमन ८:२०-३२)
\p
\v 20 तब प्रभु परमेश्‍वरल मोशेश धैं कौ, "रात्तै उठिबेर जस्‍सै रॉज नील गाड़क तरफ जॉल,
उस्‍सै वीक सामण जैबेर कये, "प्रभु परमेश्‍वर यस कूणी कि म्‍यार मैंसों कैं मेरि
अराधना करणक लिजी किलै नि जाण दिणयै।
\v 21 अगर तु उनुकैं नि जाण द्‌यलै, तब भोव मी तुमार घरों मिं डांसक दल भेजुंल। और
सारि धरति मिं डांसै-डांस है जॉल।
\f + डांस एक मॉख छु, जो जानवर और मैंस सबों कैं चटकूं। \f*
\v 22 लेकिन गोशेन प्रदेश मिं, जां इस्रायली छन, वां एक लै डांस नि जाओ, जैल तुम
समझि जाला कि मी यौ देश मिं लै प्रभु छूं!"
\p
\v 24 तब दुसर दिन प्रभु परमेश्‍वरल उस्‍सै करौ और रॉजक घर और वीक सब दरबारियोंक
घरों मिं डांसोंक दलै-दल ऐ ग्‍याय, और सब मिस्री इदुक परेशान है ग्‍याय कि उनर
देश बर्बाद हुण लागौ।
\p
\v 25 तब रॉजल मोशेश और हारून कैं बुलवैबेर कौ, "तुम आपण परमेश्‍वरक लिजी भेट यौ
देश मिं चढ़ै लियो!"
\v 26 लेकिन मोशेशल कौ, "यस करण ठिक न्‍हैं, किलैकि हम आपण प्रभु परमेश्‍वर कैं जो
भेट-बलिदान चढ़ूंल, उकैं मिस्री मैंस ठिक नि समझन। और अगर हम उनर सामण यौ
काम करुंल, तब उं हमुकैं नि घन्‍तराला?
\v 27 यैक लिजी हम प्रभु परमेश्‍वरक हुकुमक अनुसार उनुकैं रेगिस्‍तान मिं तीन दिनक
सफर करणक बाद भेट चढ़ूंल।"
\p
\v 28 तब रॉजल कौ, "मी तुमुकैं प्रभु परमेश्‍वर कैं भेट चढ़ूणक लिजी जाण द्‍यूंल, लेकिन
तुम यांबे भौत जादे दूर झन जाया। और पैली हमर लिजी बिनती करो।"
\v 29 तब मोशेशल कौ, "हम यांबे भ्‍यार जैबेर तुमर लिजी प्रभु परमेश्‍वर धैं बिनती करुंल
कि उं तुमुकैं भोव डांसोंक परेशानी बे छोड़ि दियो, पर यैक बाद तुम हमुकैं जाण बे
झन रोकिया!"
\p
\v 30 और फिर मोशेशल प्रभु परमेश्‍वर धैं बिनती करी।
\v 31 प्रभु परमेश्‍वरल वीक बिनती सुणिबेर डांसों कैं यस गैब करौ कि फिर वां एक लै डांस
नि रय।
\v 32 लेकिन रॉजल यौ बारि लै जब देखौ कि यौ आफत टलि गे, आपण मन कैं और लै
निठूर करि ले, और उनुकैं नि जाण देय।
\c 9
\s पचूं सजा-जानवरोंक रोग
\r (निर्गमन ९:१-७)
\p
\v 1 यैक बाद मोशेशल फिर रॉजक पास जैबेर कौ, "इस्रायलियोंक परमेश्‍वर यस कूणी, कि
तु म्‍यार मैंसों कैं यांबे जाण दे कि उं मेरि अराधना करो।
\v 2 और तु इनुकैं नि जाण द्‌यलै तो?
\v 3 देखि लिये, त्‍यार गोरु-बकार, ऊंट-घ्‍वाड़, और गधों मिं प्रभु परमेश्‍वरक तरफ बे भौत
ठुलि बिमारी आलि, जैल उं मरि जॉल।
\v 4 पर इस्रायलियोंक क्‍वे लै जानवर नि मरो।
\v 5 पक्‍क, यौ काम मी भोव करुंल!"
\p
\v 6 और दुसर दिन परमेश्‍वरल यस्‍सै करौ। मिस्रियोंक पाल्‍तु जानवर मरि ग्‍याय, पर
इस्रायलियोंक नि मर।
\v 7 तब रॉजल पत्त करवा कि इस्रायलियोंक पाल्‍तु जानवर ज्‍यून छन या न्‍हैंतिन, और
उकैं पत्त चलौ कि उनार नि मरि राय। फिर लै उकैं के फरक नि पड़, और वील
इस्रायलियों कैं नि जाण देय।
\s छटूं सजा-पिल-फुफव
\r (निर्गमन ९:८-१२)
\p
\v 8 तब प्रभु परमेश्‍वरल मोशेश और हारून धैं कौ, "तुम चुल बे मुठि-भर छारूण लिबेर
रॉजक सामण जैबेर उ छारूण कैं अगाशक तरफ छलकै दिया।
\v 9 तब उ मस्‍यणौ धूल बणिबेर पुर मिस्र देश मिं फैल जॉल और वील पुर मिस्र देशक
मैंस और जानवरोंक आङ मिं पिल बणिबेर फुटॉल, और इनार रूप भौत खराब है
जॉल।"
\p
\v 10 तब मोशेश और हारूनल उस्‍सै करौ, और मिस्रॉक सब मैंस और जानवरोंक आङ मिं
पिलै-पिल निकलि ग्‍याय।
\v 11 किलैकि तांत्रिकोंक आङ मिं लै पिलै-पिल हैराछी, यैक लिजी उं मोशेशक सामण ठॉड़
नि रै सक।
\v 12 लेकिन प्रभु परमेश्‍वरल रॉजक दिल कैं निठूर बणै रॉखछी। यैक लिजी वील इस्रायलियों
कैं नि जाण देय, जस प्रभु परमेश्‍वरल मोशेश कैं पैलियै बतै रॉखछी।
\s सतूं सजा-अत्‍था डाव
\r (निर्गमन ९:१३-३५)
\p
\v 13 फिर प्रभु परमेश्‍वरल मोशेश धैं कौ, "तु रात्ति पर रॉजक पास जैबेर उधैं कये कि
इस्रायलियोंक प्रभु परमेश्‍वर यस कूणौ कि म्‍यार मैंसों कैं जाण दे, ताकी उं मेरि
अराधना करि सको।
\v 14 नतेरि प्रभु परमेश्‍वर और लै जादा आफत तु, त्‍यार दरबारी और तेरि सारि जनता मिं
करॉल, जैल तुकैं पत्त चल जॉल कि उनर जस और क्‍वे न्‍हैं।
\v 15 अगर उं चांछी, तब ऐल तलक आपण ताकतल तुकैं और तेरि जनता कैं महामारिल
मारि दिंछी!
\v 16 लेकिन उनुल तुमुकैं यैक लिजी ज्‍यून धरौ, कि तुम उनर सामर्थ देखो, और सारि
धरति मिं उनर नाम जाणी जाओ।
\v 17 लेकिन तु ऐल तलक उनार मैंसोंक सामण विघन बणि रौछै, और उनुकैं नि जाण
दिणयै।
\v 18 यैक लिजी उं भोव भौत जादे डाव बरसाल, जदुक मिस्र देश मिं आज तलक कभै नि
पड़।
\v 19 ऑब तु आपण कामदारों कैं भेजिबेर जानवरों कैं भितेर बद्‍वै ले, किलैकि जो जानवर
और मैंस भ्‍यार ह्‌वाल, उं यौ डावल मरि जॉल।"
\p
\v 20 तब रॉजक थ्‍वाड़ दरबारियोंल जो यौ सब सुणिबेर डरि राछी, उनुल आपण दासों और
जानवरों कैं भितेर धरौ।
\v 21 लेकिन औरोंल के ध्‍यान नि धर।
\p
\v 22 तब प्रभु परमेश्‍वरल मोशेश धैं कौ, "आपण हात अगाशक तरफ फैला, इसिक भौत
जादे डाव बरसॉल।"
\v 23-24 तब मोशेशल आपण जांठ अगाशक तरफ उठा, और प्रभु परमेश्‍वरल घौड़ाट-भिड़ाटक
दगाड़ अत्‍था डाव बरसै और बीच-बीच मिं भयंकर बजर लै पड़ीं। इदुक जादे डाव पड़ीं
कि मिस्र देश मिं आज तलक कभै नि पड़।
\v 25 डावल उं सब मैंस और जानवरों कैं जो भ्‍यार छी, खतम करि दे। यैक अलावा
खेति-पाति, बोट-डाव सब बरबाद है पड़ीं।
\v 26 लेकिन गोशेन प्रदेश मिं, जां इस्रायली रुंछी, वां बिल्‍कुल सुख-शांति छी।
\p
\v 27 तब रॉजल मोशेश और हारून कैं बुलवैबेर कौ, "मील यौ बार पाप करि है।
प्रभु परमेश्‍वर सांचि छु, लेकिन मी और मेरि जनता झ‍ुट छु।
\p
\v 28 यौ अत्‍था है गे। ऑब तुम प्रभु परमेश्‍वर धैं बिनती करो कि यौ सब थॉमी जाओ, तब
मी तुमुकैं यांबे जाण द्‍यूंल।"
\p
\v 29 मोशेशल उधैं कौ, "जस्‍सै मी यौ नगर बे भ्‍यार जूंल, उस्‍सै मी प्रभु परमेश्‍वरक तरफ
आपण हात फैलुंल, और तब चाल चमकण, डाव पड़न और बजर पण सब थॉमी
जॉल, जैल तुमुकैं पत्त चल जॉल कि यौ धरति प्रभु परमेश्‍वरकि छन।
\v 30 लेकिन जां तलक मी जाणनू, तुम प्रभु परमेश्‍वर देखि नि डरना। फिर लै मी तुमर
लिजी बिनती जरूड़ करुंल।"
\p
\v 33 फिर मोशेश वां बे भ्‍यार गो, और वील प्रभु परमेश्‍वरक तरफ आपण हात फैला और
डाव, बादोवक घौड़ाट-भिड़ाट, हाव-ब्‍याव, बजर और द्‍यो सब थॉमी गोय।
\p
\v 34 लेकिन जब रॉजल यौ सब ठिक-ठाक हईं देखौ, तब वील फिर पाप करौ। उ और वीक
दरबारियोंल आपण मन कैं और लै निठूर करि ले।
\v 35 जस प्रभु परमेश्‍वरल मोशेश कैं बतै रॉखछी, उनुल इस्रायलियों कैं नि जाण देय।
\c 10
\s अठूं सजा-पिटङूक झंझट
\r (निर्गमन १०:१-२०)
\p
\v
1 तब प्रभु परमेश्‍वरल मोशेश धैं कौ, "रॉजक पास फिर जा, किलैकि मील उ और वीक
दरबारियोंक मन कैं निठूर करौ, जैल मी उनर बीच मिं आपण यौ निशाणों कैं दिखै
सकुंल।
\v 2 और तुम आपण च्‍याल और नातियों कैं लै यौ बतै सको, कि मील मिस्रियोंक दगाड़
के-के करौ और उनर बीच मिं आपण कॉस-कॉस निशाण दिखाईं। यैल तुम जाणि
लियो कि मी प्रभु परमेश्‍वर छूं।"
\p
\v 3 तब मोशेश और हारूनल रॉजक पास आइ जैबेर कौ, "इस्रायलियोंक प्रभु परमेश्‍वर यस
कूंनी, कि तु कब तलक म्‍यर कौय नि मानलै? यौ हबेर म्‍यर कौय मानि ले, और
म्‍यार मैंसों कैं मेरि अराधना करणक लिजी जाण दे।
\v 4 और अगर तु उनुकैं फिर लै रोकलै, तब देखिये, भोव मी त्‍यर देश मिं पिटङै-पिटङ
भेजि द्‍यूंल।
\v 5 उं पुर धरति मिं इसिक बैठि जॉल कि धरति नजर नि आलि। और जो बोट-डाव और
पात-पत्तेल डावक बाद बचि रईं, उनुकैं पिटङ चट करि जॉल।
\v 6 और उं तुमर और सब मिस्रियोंक घरों मिं ऐ जॉल। और तुमर ऑम-बुबुल लै आज
तलक यस कभै नि द्‍यख ह्‌वल।"
\p
\v 7 यौ सुणिबेर रॉजक दरबारियोंल रॉज धैं कौ, "यौं इस्रायलियोंक कारणल हम बार-बार
परेशान हुनै रुंनू! यैक लिजी तुम इनुकैं आपण प्रभु परमेश्‍वरकि अराधना करणक
लिजी जाण दियो, नतेरि हम सब बरबाद है जूंल!"
\p
\v 8 तब रॉजल मोशेश और हारून धैं कौ, "तुम जैबेर आपण प्रभु परमेश्‍वरकि अराधना
करि सकछा। लेकिन को-को जाला?"
\v 9 मोशेशल कौ, "हमार सब बुड़-बॉड़, च्‍याल-ब्‍वारि, नाति-नातिणी और हमार सब जानवर
लै जॉल, किलैकि हमुल प्रभु परमेश्‍वरक लिजी त्‍यार मनूण छु।"
\p
\v 10 यौ सुणिबेर रॉजल रीशल कौ, "खबरदार तुमेरि मंशा ठिक न्‍हैं! मी तुम सबों कैं कभै
नि जाण द्‍यूंल।
\v 11 अगर तुमुल अराधना करणै छु, तब सिरफ तुम बैग मैंस जैबेर करो।" मोशेशल कौ,
"ना, हम सब जूंल!" लेकिन यौ सुणिबेर रॉजल उनुकैं भ्‍यार निकलवै दे।
\p
\v 13 फिर मोशेशल परमेश्‍वरक हुकुमक अनुसार आपण जांठ कैं उठा और प्रभु परमेश्‍वरल
पुर दिन और रात भर पूरबक तरफ बे हाव चलै। और जब रात्ति है, तब हावक दगाड़
पिटङ लै ऐ ग्‍याय,
\v 14 और पुर मिस्र देश पिटङोंल भर गोय। आज तलक इदुक पिटङ न पैली आईं और न
ऑब कभै आल।
\v 15 और उनर बैठणल सारि धरति काई रङकि देखीणैछी। उनुल उ देशक सब फल-फूल जो
लै बचीं छी, खै ले। इसिक सॉर देश मिं न तो क्‍वे फल बचौ न कैं हरी पात-पत्तेल।
\p
\v 16 तब रॉजल जल्‍दी मोशेश और हारून कैं बुलवैबेर उनुधैं कौ, "मील तुमर प्रभु परमेश्‍वर
और तुमर खिलाफ लै पाप करि रॉखौ।
\v 17 यैक लिजी बस तुम यौ बार आपण प्रभु परमेश्‍वर धैं बिनती करि दियो कि उं हमार
पाप माफ करिबेर ऐल यौ आफत बे हमुकैं बचै लियो।"
\p
\v 18 और तब मोशेशल रॉजक पास बे भ्‍यार जैबेर बिनती करी।
\v 19 और प्रभु परमेश्‍वरल हावक दिशा बदेइबेर पश्‍चिम दिशाक तरफ बे चलै, जैल सब
पिटङ उड़ैबेर हावक दगाड़ लाल समुद्र मिं जै पड़ीं और मिस्र मिं एक लै पिटङ नि
बच।
\v 20 लेकिन यैक बाद प्रभु परमेश्‍वरल रॉजक मन कैं और लै निठूर बणै दे। और वील
इस्रायलियों कैं नि जाण देय।
\s नवूं सजा-अन्‍यार
\r (निर्गमन १०:२१-२७)
\p
\v 21 तब प्रभु परमेश्‍वरल मोशेश धैं कौ, "आपण हात कैं अगाशक तरफ उठा, जैल मिस्र
देश मिं पट्‍ट अन्‍यार है जॉल।"
\v 22 और मोशेशल आपण हात अगाशक तरफ उठा और मिस्र देश मिं तीन दिन तलक
भौतै अन्‍यार पट्‍ट रौ।
\v 23 और मिस्री मैंस तीन दिन तलक एक दुसर कैं नि देखि सक और क्‍वे आपण घर बे
भ्‍यार लै नि जै सक। लेकिन इस्रायलियोंक जॉग मिं उज्‍याव छी।
\p
\v 24 तब रॉजल मोशेश कैं बुलवैबेर कौ, "तुम जैबेर प्रभु परमेश्‍वरक लिजी अराधना करो
और आपण स्‍यैणि और नॉनतिनों कैं लै ली जाया! पर आपण गोरु-बाकरों कैं यैं छोड़ि
जाया।"
\v 25 लेकिन मोशेशल कौ, "भेट-बलिदान चढ़ूणक लिजी तो हमुकैं आपण जानवर ली जाण
पड़ॉल।
\v 26 हमर वां पुजण पर प्रभु परमेश्‍वर बताल कि को-को जानवर बलिदान चढ़ूण छु। यैक
लिजी हमार जानवर लै हमर दगाड़ जॉल। हम उनुमिं बे एक लै यां नि छोड़ि सकन।"
\p
\v 27 लेकिन प्रभु परमेश्‍वरल रॉजक मन कैं और लै निठूर बणै दे, यैक लिजी रॉजल उनुकैं
नि जाण देय।
\c 11
\s बचूणक त्‍यार
\r (निर्गमन ११:१-३, १२:१-१४)
\p
\v 1 तब प्रभु परमेश्‍वरल मोशेश धैं कौ, "मी एक बार आजि मिस्र देश मिं आपण आफत डालुंल। यैक बाद उं तुमुकैं यांबे जाणक लिजी नि रोकॉल, बल्‍किन जरूड़ भेजॉल।
\v 2 ऑब तु इस्रायली मैंसोंक पास जा और उनुधैं कये कि हरेक मैंस और स्‍यैणि आपण-आपण मिस्री पड़ोसियों धैं सुन-चांदिक जर-जिवर मांग लियो।"
\p
\v 3 प्रभु परमेश्‍वरल मिस्री मैंसोंक मनों मिं इस्रायलियोंक लिजी आदर-भाव पैद करौ। रॉजक दरबारी और दुसॉर मिस्री मैंस लै मोशेश कैं एक भौत ठुल मैंस समझछी।
\p
\v 4 तब उ म्‍हैणक चौदूं दिन मिं मोशेशल रॉज धैं कौ, "प्रभु परमेश्‍वर यस कूंनी, मी आज रात अधरात मिं मिस्र देशक बीचक बॉट जूंल।
\v 5 और मिस्रियोंक हरेक ज्‍याठ च्‍याल मरि जॉल। चाहे उं त्‍यर या त्‍यार सबन है नॉन काम करणिवॉल दासक ज्‍यठ च्‍यल किलै नि हो। उं सब मरि जॉल, और तुमार सब जानवरोंक पैल बॉछ-बहौड़ लै मरि जॉल।
\v 6 और सॉर मिस्र देश मिं भौतै चिलकार पड़ल। यस चिलकार न आज तलक पड़ौ और न ऑब कभै पड़ल।
\v 7 लेकिन इस्रायलियोंक मैंसों और जानवरों कैं के नि ह्‌वल। यां तलक कि उनर घर मिं कुकूर लै चूंचाट नि करॉल। यैल तुम समझि जाला कि मी प्रभु परमेश्‍वर मिस्री और इस्रायलियोंक बीच फरक करनू।"
\p
\v 8 यैक बाद मोशेशल यौ लै कौ, "तुमार दरबारी म्‍यर पास आल और मिकैं पैलाग करिबेर बिनती करॉल कि तुम आपण मैंसों कैं यांबे लिबेर जाओ, और तब मी यांबे न्‍है जूंल।" फिर मोशेश रॉजक सामण बे रीशल उठिबेर उनै रौ।
\p तब सब इस्रायलियोंल उ दिन मिं बोक्‍की काटिबेर त्‍यार मना।
\c 12
\p
\v 1 तब प्रभु परमेश्‍वरल मोशेश और हारून धैं कौ,
\v 2 "यौ म्‍हैण कैं तुम सालक पैल म्‍हैण मानिया।
\v 3 यौ म्‍हैणक दसूं दिन हरेक मैंसल आपण परिवारक तरफ बे एक बकरक बोक्‍की छांटिबेर अलग करण छु।
\v 4 अगर क्‍वे परिवार नॉन छु, तब उ दुसर परिवारक दगाड़ संजैतक बोक्‍की छांटि सकुं।
\v 5 और उ एक सालक बरकनताज बोक्‍की हुण चैं, चाहे उ बकरक हो या भेड़क।
\v 6 तब तुम सब इस्रायली मैंस उकैं यौ म्‍हैणक चौदूं दिन ब्‍याव बखत काटिया।
\v 7 और वीक बाद तुम वीक खून आपण-आपण घरक चौखटों मिं लगै दिया।
\v 8 और तुम उकैं ऑग मिं भड़ैबेर बिन खमीरी र्‌वट और तित सागक दगाड़ उ रात मिं खै लिया। \f + इस्रायली हमेशा खमीरवॉल र्‌वट खांछी। किलैकि पिसूं मिं खमीर उठूण तलक टैम लागछी, यैक लिजी ऐल ढील हुणक कारणल उनुल बिन खमीरवॉल र्‌वट जल्‍दी पकूण छी। किलैकि उनुकैं मिस्र बे झट्‍ट निकलणक लिजी तैय्‍यार हुण छी। तित साग दिखूंछी कि यैकी चारि उनुल मिस्र मिं आपण दिन भौत मुशीबतोंल कॉटछी। \f*
\v 10 और वीक शिकार कैं रात्ति तलक नि बचाया, फिर लै अगर के बचि जाओ, तब उकैं ऑग मिं जरूड़ भड़ै दिया।
\v 11 तुम आपण कमर बादिबेर, खुटों मिं ज्‍वात पैरिबेर, हात मिं जांठ लिबेर यौ त्‍यार कैं फटाफट खाया, किलैकि मी तुमुकैं उ बखत मिस्र बे छुड़ूंल।
\p
\v 12 मी उ रात मिस्र देशक बीचक बॉट जूंल और मिस्रियोंक मैंस और जानवर द्विनोंक ज्‍याठ औलादों कैं मारुंल। और मी यौ देशॉक सब द्‍याप्‍तों कैं लै सजा द्‍यूंल, किलैकि मी प्रभु छु।
\v 13 और तुम सब मैंस आपण-आपण घरों मिं यौ बोकियक खून लगाया, जो म्‍यर लिजी निशाण ह्‌वल कि यौ इस्रायलियोंक घर छु। मी खून लागी घरों कैं छोड़ि द्‍यूंल, और इसिक उ मुशीबत तुमुमिं नि आओ।
\v 14 यौ दिन तुमर लिजी एक खाश यादगारिक दिन ह्‌वल और हर साल मिं तुम उ दिन म्‍यर यादगारिक लिजी यौ त्‍यार मनूनै रया।"
\s दसूं सजा-ज्‍याठोंक मौत
\r (निर्गमन १२:२९-४०, १३:१९)
\p
\v 29 और जस मोशेशल कै रॉखछी, अधरात मिं प्रभु परमेश्‍वरल मिस्र देशॉक सब ज्‍याठ च्‍यालों कैं मारि दे, वीमिं रॉजक च्‍यल, वीक सबों है नॉन काम करणिवॉल दास, और सबनॉक च्‍याल शामिल छी। और उनार जानवरोंक सब पैल बहौड़-बाछों कैं लै मारि दे। लेकिन इस्रायलियोंक क्‍वे लै नि मर।
\p
\v 30 तब रॉज, वीक दरबारी और सब मिस्री मैंस अधरात मिं उठिबेर जोर-जोरल डाड़ मारण भैटीं, किलैकि वां मिस्रियोंक एक लै यस घर नि छी, जां क्‍वे नि मरी हो।
\v 31-32 तब रॉजल मोशेश और हारून कैं बुलवैबेर उनुधैं कौ, "यांबे दूर जाओ! और आपण दगाड़ सबों कैं ली जाओ! जसिक तुम चांछा आपण प्रभु परमेश्‍वरकि अराधना करो! और आपण-आपण गोरु-बाकरों कैं लै ली जाओ! लेकिन म्‍यर लिजी परमेश्‍वर धैं बिनती करो कि उं मिकैं आशीश दियो।"
\p
\v 33 और मिस्री मैंसोंल इस्रायलियों धैं हात जोड़िबेर कौ, "तुम लोग यांबे जै दियो, नतेरि हम भली कै उजड़ जूंल।"
\v 35 और इस्रायलियोंल मिस्रियों धैं सुन-चांदिक जिवर और लुकुड़ लै मांग लेईं, जस मोशेशल कौछी, और उनुल उनुकैं फटाफट दी दे।
\p
\v 37 तब इस्रायली मैंस उ जॉग बे निकलीं। उं रामसेस नगर बे सुक्‍कोत गौंक तरफ पैदल गेईं। और इनुमिं नॉनतिनों और स्‍यैणियों कैं छोड़िबेर बैग मैंसोंकि गिनती लगभग छै लाख छी।
\v 38 और उनर दगाड़ भौत गोरु-बल्‍द, भेड़-बकॉर और दुसॉर जानवर लै छी।
\p
\v 40 इस्रायली मैंसों कैं मिस्र मिं रुन-रुनै चार सौ तीस साल है ग्‍याछी। और जाण बखत उं यूसुफक हड़कुनों कैं लै आपण दगाड़ ली गेईं, जस यूसुफल उनार पुरखों धैं कै रॉखछी।
\c 13
\s परमेश्‍वर आपण मैंसों कैं बॉट दिखूणईं
\r (निर्गमन १३:१७-२०, १४:१-४)
\p
\v 17 तब प्रभु परमेश्‍वरल इस्रायलियों कैं पलिश्‍तियोंक देशक नॉन बॉट बे नि जाण देय, किलैकि उनुल सोचौ कि उ बॉट जाण मिं इनर पलिश्‍तियोंक दगाड़ लड़ै होलि, और यौ कारणल पछतैबेर कैं उं मिस्र वापिस नि न्‍हैं जाओ।
\v 18 यैक लिजी उं उनुकैं रेगिस्‍तानक बॉट बे लाल समुद्र तलक लिबेर आईं।
\p
\v 20-22 प्रभु परमेश्‍वर दिन मिं इस्रायलियों कैं बॉट दिखूणक लिजी एक बादोवक खाश लम्‍ब टॉल और रात मिं उज्‍याव दिखूणक लिजी एक ऑगक खंभक रूप मिं उनर अघिल-अघिल हिटणक लिजी धरौ।
\p दिन मिं बादोवक टॉल और रात मिं ऑगक खंभ इस्रायलियोंक अघिल बे नि हिटछी।
\p इस्रायलियोंल अघिल जैबेर मिस्रक आखिरी कुच एताम नगरक पास पुजिबेर आपण-आपण तम्‍बू लगाईं।
\c 14
\p
\v 1 तब प्रभु परमेश्‍वरल मोशेश कैं बुलैबेर कौ,
\v 2 "मैंसों धैं पछिल मुड़िबेर उबॉट जाणक लिजी कौ। और रात मिं उनुधैं लाल समुद्रक किनॉर मिं रुकणक लिजी कये।
\v 3 तब रॉज यौ सुणिबेर सोचल, कि तुम अनजान देश मिं बॉट भुलिबेर गजबजी ग्‍याछा, और रेगिस्‍तान मिं फस ग्‍याछा।
\v 4 तब रॉज आपण मन बदेइबेर फिर तुमुकैं आपण गुलाम बणुणकि सोचल, और तुमर पिछ करल। तब मी आपणि शान-शक्‍ति दिखैबेर उकैं और वीक पुर फौज कैं मारि द्‍यूंल। इसिक मिस्रॉक मैंस जाण जॉल कि मी प्रभु छूं।"
\p तब इस्रायलियोंल यस्‍सै करौ।
\s रॉज इस्रायलियोंक पिछ करुं
\r (निर्गमन १४:५-३१)
\p
\v 5 जब रॉज कैं पत्त लागौ कि इस्रायली वापिस नि उणाय, तब वील आपण मन बदइबेर दरबारियों धैं कौ, "हमुल उनुकैं किलै जाण दे? ऑब हमर काम को करॉल! हिटो, उनर पिछ करनू!"
\v 6-7 यौ कैबेर रॉजल आपण रथ निकलवा और आपण सिपैनों कैं लिबेर इस्रायलियोंक पिछ करौ।
\p
\v 9 तब जानै-जानै रॉज और वीक सारि फौज वां पुजणी छी, जां इस्रायलियोंल तम्‍बू लगै रॉखछी।
\p
\v 10 जब इस्रायलियोंल देखौ कि रॉज और फौज उनर पिछ करणईं, और दुसर तरफ समुद्र छु, तब उं भौत जादे डरि ग्‍याय। और फिर उनुल जोर-जोरल प्रभु परमेश्‍वर कैं पुकारौ।
\v 11 उनुल मोशेश धैं कौ, "के मिस्र देश मिं कब्रिस्‍तानक जॉग कम छी, जो तु हमुकैं दफनूणक लिजी यौ रेगिस्‍तान मिं लांछै?
\v 12 के हमुल तुधैं मिस्र देश मिं यौ नि कौछिया कि तु हमुकैं हमर हाल मिं छोड़ि दे? यां मरण हबेर तो यौ भल छी कि हम उनर गुलामी करछी!"
\p
\v 13 लेकिन मोशेशल उनुधैं कौ, "तुम झन डरो, बेफिकर हबेर देखो कि प्रभु परमेश्‍वर आज तुमुकैं कसिक बचूं। आज बे तुम यौं मिस्रियों कैं फिर कभै नि देखला।
\v 14 प्रभु परमेश्‍वर आज तुमर तरफ बे लड़ै करॉल, बस तुम चुपचाप हबेर चै रओ।"
\p
\v 15 प्रभु परमेश्‍वरल मोशेश धैं कौ, "मैंसों कैं अघिल जाणक लिजी हुकुम दे।
\v 16 और तु आपण जांठ कैं समुद्रक तरफ बढ़ा जैल वीक द्वी हिस्‍स है जॉल। तब तुम उ बीचक बॉट समुद्रक पार जै सकला।
\v 17 मी मिस्रियोंक मन कैं निठूर बणै द्‍यूंल, और उं तुमुकैं पकड़णक लिजी समुद्रक बीचक बॉट आल। तब मी रॉजक फौज कैं हरूंल, और सब मैंस म्‍यर आदर करॉल।
\v 18 और मिस्री मैंस समझि जॉल कि मी प्रभु परमेश्‍वर छूं।"
\p
\v 19 यैक बाद इस्रायलियोंक अघिल-अघिल हिटणी परमेश्‍वर उनर पिछाड़ि न्‍है गोय, और बादोवक टॉल लै वांबे हटिबेर उनर पछिल बे ठॉड़ है गोय।
\v 20 ऐल सांस पड़न लागी। और इस्रायलियोंक तरफ परमेश्‍वरक उज्‍याव छी, लेकिन मिस्रियोंक तरफ अन्‍यारपट। और यैक लिजी मिस्री उनुकैं नि पकड़ि सक।
\p
\v 21 तब मोशेशल समुद्रक तरफ आपण हात उठा और प्रभु परमेश्‍वरल पूरबक तरफ बे हाव चलैबेर समुद्रक द्वी हिस्‍स बणै देईं।
\v 22 इस्रायली समुद्रक बीचक सुकी बॉट मिं हिटिबेर पार गेईं, किलैकि पुर समुद्रक पाणि उनर दैण और बौं तरफ जॉम छी।
\v 23 और मिस्रक फौज लै उनर पिछ करन-करनै समुद्रक बीच गे।
\p
\v 25 उ बखतै प्रभु परमेश्‍वरल मिस्रियोंक रथोंक टैरों कैं मॉट मिं धसै दे, जैल उं दौड़ नि सक। यौ देखिबेर उनुमिं भगदड़ मचि गेई, और उं चिल्‍लाट पाड़न लागीं कि यांबे भाजो, किलैकि प्रभु परमेश्‍वर उनर तरफ छु!
\p
\v 26 जब सब इस्रायली मैंस पार है ग्‍याय, तब प्रभु परमेश्‍वरल मोशेश धैं कौ, "ऑब आपण हात समुद्रक तरफ उठा, जैल समुद्रक बीचक बॉट खतम है जॉल।"
\v 27 तब मोशेशल उस्‍सै करौ, और समुद्रक पाणि फिर एक हुण लागौ। मिस्रॉक मैंस वांबे वापिस भॉजण चांछी, लेकिन उं सब यौ पाणि मिं डुबीं।
\v 28 रॉज और वीक सब रथ, घ्‍वाड़, सवार, होई वीक सारि फौज मिंबे एक लै नि बच। और इस्रायलियोंल समुद्रक किनॉर-किनारै मिस्रियोंक लाश देखीं।
\v 29 लेकिन सब इस्रायली मैंस भली कै समुद्रक पार पुजीं।
\p
\v 30 इसिक प्रभु परमेश्‍वरल इस्रायलियों कैं मिस्रियोंक हात बे बचा।
\v 31 और इस्रायलियोंल प्रभु परमेश्‍वरकि जै-जैकार करी, और उनुल उमिं भरौस करौ और मोशेश मिं लै।
\c 15
\s इस्रायलियोंकि चांचेरि
\r (निर्गमन १५:१-१२)
\p
\v 1 तब मोशेशक दगाड़ इस्रायलियोंल परमेश्‍वरक लिजी यौ चांचेरि गै,
\b
\q1 "हम तुमेरि महिमा करनू, किलैकि तुमुलै हमुकैं जितवा,
\q2 घ्वाड़ों कैं सवारोंक दगाड़ तुमुल समुद्र मिं खितौ!
\q1
\v 2 तुमी हमेरि रक्षा करछा, तुमुलै हमुकैं बचा,
\q2 और हम तुमर लिजी गीत गांनू।
\b
\q1 तुम हमर परमेश्‍वर छा,
\q2 और हम तुमेरि जै-जैकार करनू।
\q1 तुम हमर पुरखोंक परमेश्‍वर छा,
\q2 और हम तुमेरि महिमाक गीत गांनू।
\q1
\v 3 प्रभु तुमर नाम छु
\q2
\v 4 तुम हमर बदाव लड़छा!
\q1 रॉजक सेना कैं तुमुलै समुद्र मिं डुबा,
\q2 और उनर नामों-निशाण मिटै दे।
\q1
\v 5 उं समुद्र मिं इसिक डुबी,
\q2 जस क्‍वे ढुङक टुकुड़ हो।
\b
\q1
\v 6 हे प्रभु परमेश्‍वर, तुमर दैण हात भौत ताकतबर छु,
\q2 यैल दुश्‍मणोंक टुकुड़-टुकुड़ करि देईं,
\q2 तुम आपण ताकतल विरोधियों कैं मार छा।
\q1
\v 7 जस्‍सै ऑग चिल कैं जलै दियूं,
\q2 उस्‍सै तुमुल उनुकैं मिटै दे।
\q1
\v 8 तुमर फुफकारल पाणि जॉम है जां,
\q2 और पाणिक बीच बे लै बॉट बणि जां,
\q2 और समुद्र नौणि जस जॉम जां।
\b
\q1
\v 9 हमर दुश्मणोंल कौ, "हम पिछ करिबेर पकड़ुंल,
\q2 और लूटक सब समान कैं बाटि ल्‍यूंल,
\q2 और उनुकैं पकड़िबेर तलवारल कॉटुंल।"
\q1
\v 10 लेकिन तुमुल आपणि फुफकार छोड़ी,
\q2 और समुद्रल उनुकैं ढक ले,
\q2 और उं समुद्र मिं लुवक चारि डुबीं।
\b
\q1
\v 11 हे प्रभु, तुमर जस और क्‍वे न्‍हैं,
\q2 तुमर जस पवित्र लै क्‍वे न्‍हैं।
\q1 तुमर जस अद्‌भुत काम करणी को छु?
\q2 तुमेरि जसि महिमा और कैकी न्‍हैं।
\q1 हम तुमेरि महिमा करनू, किलैकि तुमुलै हमुकैं जितवा,
\q2 घ्वाड़ों कैं सवारोंक दगाड़ तुमुल समुद्र मिं खितौ।
\q1 तुमी हमेरि रक्षा करछा, तुमुलै हमुकैं बचा,
\q2 और हम तुमर लिजी गीत गांनू।"
\s तित पाणि
\r (निर्गमन १५:२२-२७)
\p
\v 22 तब मोशेश इस्रायलियों कैं लाल समुद्र हबेर अघिल लिगो। लेकिन वां रेगिस्‍तान मिं उनुकैं पिणक लिजी कैं पाणि नि मिल।
\v 23 तब तीन दिनक बाद हिटन-हिटनै उं एक जॉग मिं पुजीं, जां उनुकैं पाणि मिलौ। लेकिन उं यौ पाणि नि पी सक, किलैकि उ स्‍वाद मिं तित छी। यैक लिजी उ जॉगक नाम मारा छु, जैक मतलब छु तित।
\p
\v 24 और तब सब मैंस मोशेश धैं जे ते कैबेर कूण लागीं, "ऑब हम के पींनू?"
\v 25 यैक लिजी मोशेशल प्रभु परमेश्‍वर कैं परेशान हबेर पुकारौ, और वीक जबाब मिं प्रभु परमेश्‍वरल मोशेश कैं एक लाकड़क टुकुड़ दिखा। मोशेशल यकैं पाणि मिं खितौ, और वीक बाद पाणि पिण लैक है गोय।
\p वां उ जॉग मिं प्रभु परमेश्‍वरल इस्रायलियोंक लिजी नीम बणैबेर उनर इम्‍तिहान ले, कि उं परमेश्‍वरक वचनक पालन करला या नै।
\v 26 उनुल कौ, "अगर तुम मेरि अवाज ध्‍यानल सुणला, और जो लै काम म्‍यर नजर मिं भल छु, उकैं करला, और म्‍यार सब नीमोंक पालन करला, तब मील जदुक लै रोग मिस्रियों मिं भेजीं, उनुमिं बे एक लै तुमुमिं नि भेजुंल। किलैकि मिं तुमुकैं चंग करणी प्रभु परमेश्‍वर छूं।"
\p
\v 27 तब उं एलीम मिं आईं, जां पाणिक बार छ्‍वाय और सत्री थांकोवॉक बोट छी, और उनुल वां आपण-आपण तम्‍बू लगाईं।
\c 16
\s स्‍वर्गक खॉण
\r (निर्गमन १६:१-३१)
\p
\v 1 यैक बाद इस्रायली दलॉक सब मैंस वांबे अघिल गेईं। उनर मिस्र देश बे निकलणक एक म्‍हैणक बाद उं सिनै नामक रेगिस्‍तान मिं पुजीं।
\v 2 वां यौं सब मैंस मोशेश और हारूनक विरोध कच-कचाट करण लागीं,
\v 3 "दिगौ ला, मिस्र देश मिं हम शिकारक डेगक सामण बैठिबेर पेट भर खॉण खांछी, लेकिन यां हम भुकल मरणयूं! यौ हबेर भल हुंन कि प्रभु परमेश्‍वर हमुकैं वैं मारि दिन!"
\p
\v 4 तब प्रभु परमेश्‍वरल मोशेश धैं कौ, "देख, मी तुमर लिजी स्‍वर्ग बे खॉण बरसूंल। यौं मैंस हर दिन भ्‍यार ऐबेर उ दिनक लिजी खॉण जॉम करॉल। इसिक मी इनुकैं परखुंल कि उं मी मिं भरौस करनी या नि करन, कि मी भोव लै इनुकैं खॉण द्‍यूंल कैबेर।"
\p
\v 6 यैक लिजी मोशेश और हारूनल सब इस्रायलियों धैं कौ, "ब्‍याव बखत तलक तुम आइ भली कै जाण जॉला कि प्रभु परमेश्‍वरै तुमुकैं मिस्र देश बे भ्‍यार निकालिबेर यां लै रौ।
\v 7-8 रात्ति तुम उनर महिमा देखला। प्रभु परमेश्‍वर ब्‍याव हुं तुमुकैं खॉणक लिजी शिकार और रात्ति पेट भर र्‌वा‌ट द्‌याल। किलैकि जो कच-कचाट तुमुल प्रभु परमेश्‍वरक खिलाफ करछी, उनुल उ सुणौ। हम को छूं कि तुम हमर खिलाफ बकवास करणाछा? तुमर कच-कचाट हमर खिलाफ न्‍हैं, लेकिन प्रभु परमेश्‍वरक खिलाफ छु।"
\p
\v 9 यैक बाद मोशेशल हारून धैं कौ, "तु सॉर इस्रायलियोंक दल कैं यां जॉम करवा, किलैकि परमेश्‍वरल उनेरि कच-कचाट सुणि रॉखी।"
\v 10 जब हारून पुर इस्रायलियोंक दगाड़ बात करणौछी, तब उनुल रेगिस्‍तानक तरफ चा और वां प्रभु परमेश्‍वरल आपण महिमा बादोव मिं दिखै।
\p
\v 13 तब ब्‍याव बखत वां भौतै बटेर उड़ैबेर आईं और उं सब तम्‍बूक चारों तरफ बैठि ग्‍याय। उ ब्‍याव इस्रायलियोंल पेट भर उनर शिकार खा।
\v 14 और रात्ति उनार पड़ावोंक चारों तरफ ओस पड़ि रैछी। जब ओस सुक गेछी, तब मैंसोंल सब जॉग तुस्‍यार जस पड़ी देखौ।
\v 15 जब इस्रायलियोंल उकैं देखौ, तब उं एक दुसर धैं कूण लागीं, "यौ के छु, यौ के छु?" मोशेशल उनुकैं बता, "यौ तुमर लिजी परमेश्‍वरक तरफ बे खॉण छु।
\v 16 हरेक मैंस आपण-आपण पड़ावों भितेर रुणी मैंसोंक लिजी यकै एक-एक पैंसेरि जॉम करिया।"
\v 17 तब इस्रायलियोंल उस्‍सै करौ, और कैलै जादे, कैलै कम जॉम करौ।
\v 18 लेकिन उ सबनक लिजी बारबर हौ।
\p
\v 19 मोशेशल उनुधैं कौ, "क्‍वे लै मैंस रात्ति तलक उकैं बचैबेर नि धरिया।"
\v 20 लेकिन थ्‍वाड़ मैंसोंल मोशेशक बात नि मानि, और थ्‍वाड़-थ्‍वाड़ बचैबेर दुसर रात्ति तलक धरि दे। लेकिन तब उमिं सड़ैन बाश उण लागी और किड़ लै पड़ि ग्‍याय।
\p
\v 21 रोज रात्ति हरेक मैंस उकैं एक पैंसेरि जॉम करछी, लेकिन जो धरति मिं बचि रुंछी उ घाम लागणक बाद गइ जांछी।
\p
\v 22 जब छटूं दिन उनुल उ खॉण जॉम करौ, पैंसेरि मिं भरण पर उ रोज हबेर दुगुण हौ। तब इस्रायली दलॉक सब मुखियाओंल ऐबेर मोशेश कैं यौ अणकसै बात बतै।
\v 23 तब मोशेशल उनुधैं कौ, "भोव प्रभु परमेश्‍वरक खाश दिन छु, जमिं हम काम नि करुंल। यैक लिजी तुम आजै भोवक लिजी लै खॉण बणाओ, चाहे उमाइबेर या चुल मिं पकैबेर, जस तुमर मन करुं।"
\p
\v 24 उनुल उस्‍सै करौ, और दुसर रात्ति न उमिं बे बाश ऐ और न किड़ पड़।
\v 25 और मोशेशल उनुधैं कौ, "तुम यकैं खाओ, किलैकि तुमुकैं भ्‍यार यौ आज नि मिलो। छै दिन तलक जॉम करिया, लेकिन सतूं दिन परमेश्‍वरक लिजी एक खाश दिन छु, जो हमर लिजी ऐरामक दिन ह्‌वल।"
\p
\v 27 थ्‍वाड़ मैंस सतूं दिन लै खॉण जॉम करणक लिजी भ्‍यार गेईं, पर उनुकैं वां के नि मिल।
\v 28 तब प्रभु परमेश्‍वरल मोशेश धैं कौ, "तुम लोग कब तलक मेरि बात नि मानला?
\v 29 देखो, मील तुमुकैं ऐरामक दिन लै दी है। मी छटूं दिन तुमुकैं द्वी दिनक लिजी खॉण यक्‍कै दिन दिंनू। यैक लिजी हरेक मैंस सतूं दिन आपण घर मिं ऐराम करिया।"
\v 30 और तब इस्रायलियोंल हर सतूं दिन ऐराम करौ।
\p
\v 31 यौ खॉण धणियक बीं जस लेकिन सफेद छी, और यैक स्‍वाद मौक बणाई पुवूक चारि छी। और इस्रायलियोंल यौ खॉणक नाम मन्‍ना धरौ, जैक मतलब छु, "यौ के छु?"
\p
\v 35 जब तलक इस्रायली कनान देशक वड़ मिं नि पुज, तब तलक उनुल चालीस साल लगातार मन्‍ना खा।
\c 17
\s अमालेकियों मिं जीत
\r (निर्गमन १७:८-१३)
\p
\v 8 यैक बाद जब इस्रायली रपीदीम नामक डॉन मिं छी, तब अमालेकी मैंस ऐबेर
इस्रायलियों दगाड़ लड़न लागीं।
\v 9 तब मोशेशल यहोशू नामक मैंस धैं कौ, "तु थ्‍वाड़ मैंसों कैं छांटिबेर ली जा, और
अमालेकियोंक दगाड़ लड़। मी आपण जांठ कैं लिबेर उंच्‍च जॉग मिं ठॉड़ रूंल।"
\p
\v 10 तब जस मोशेशल यहोशू धैं कै रॉखछी वील उस्‍सै करौ, और उ मैंसों कैं लिबेर
अमालेकियोंक दगाड़ लड़न लागौ। और मोशेश, हारून और हूर नामक एक मैंस उंच्‍च
जॉग मिं गेईं।
\v 11 फिर यस हौ कि जब मोशेश आपण हात मेलिकै करछी, तब इस्रायली जितण लागीं।
और जब तलि हुं करछी, तब अमालेकी जितण लागछी। जब मोशेशक हात मेलकै
करी-करिये थक गेई,
\v 12 तब हारून और हूरल ढुङ धरिबेर उमिं उकैं बैठा, और वीक हातों कैं सहार दिबेर
मेलिकै उठा।
\v 13 इसिक दिन डुबण तलक मोशेशक हात तलि नि हौय, और यहोशू और सिपैनोंल
अमालेकियों कैं भलिक हरै दे।
\c 19
\s इस्रायली सिनै पहाड़ मिं
\r (निर्गमन १९:१-२५)
\p
\v 1-2 इस्रायलियोंक मिस्र देश बे उणक ठिक द्वी म्‍हैणक बाद, उनुल रेगिस्‍तान मिं सिनै नामक डॉनक सामण पड़ाव करौ।
\v 3 तब मोशेश डॉन मिं परमेश्‍वरक दगाड़ भेट करणक लिजी गो, और प्रभु परमेश्‍वरल मोशेश धैं कौ, "तु इस्रायलियों धैं यौ कये,
\v 4 कि तुमुल देखौ कि मील मिस्रियोंक दगाड़ के करौ, और जसिक गरूड़ आपण प्‍वथीलों कैं आपण पांखू मिं बैठैबेर हिफाजतल उड़ूं, उसिकै मी लै तुमेरि हिफाजत करिबेर यां लायूं।
\v 5 अगर ऑब तुम मेरि बात ध्‍यानल सुणला और म्‍यर हुकुमक पालन करला, तब सारि धरतिक मैंसों मिं बे तुम म्‍यार आपण खाश मैंस ह्‌वला।
\v 6 यौ पुर दुनी मेरि छु, लेकिन तुमी म्‍यर लिजी एक पवित्र मैंस बणिबेर मेरि सेवा करला और मी तुमर रॉज बणुंल।
\p
\v 7 तब मोशेशल परमेश्‍वरक सामण बे ऐबेर इस्रायलियोंक पधानों कैं बुलवा, और उनुकैं परमेश्‍वरकि सब बात बतै।
\v 8 और सब मैंसोंल एक दगाड़ जबाब दे, "जो प्रभु परमेश्‍वरल कै रॉखौ, हम उस्‍सै करुंल।" यौ सुणिबेर मोशेश प्रभु परमेश्‍वरक पास फिर गो और मैंसोंक यौ जबाब बता।
\p
\v 9 तब प्रभु परमेश्‍वरल मोशेश धैं कौ, "मी इस्रायलियों कैं दिखूंल कि तु म्‍यर खाश सेवक छै। देख, मी घण बादोवोंक दगाड़ त्‍यर पास ऊंल। मी त्‍यर दगाड़ बात करुंल, और सब मैंस उकैं सुणिबेर हमेशा तुमिं भरौस धरॉल।
\v 10 तु मैंसोंक पास वापिस जा और उनुधैं आपुं कैं पोर दिन तलक शुद्ध हुणक लिजी कौ। उं आपण लुकुड़ लै ध्‍वे लियो।
\v 11 किलैकि मी पोर दिन मैंसोंक सामण सिनै डॉन मिं ऊंल, जां सब मैंस मिकैं देखि सकॉल।
\v 12 तु मैंसोंक लिजी डॉनक चारों तरफ बाड़ करि दिये, और हरेक मैंसों कैं चिताक करि दिये कि क्‍वे लै मैंस यौ डॉन मिं नि जाया, और यौ बाड़ कैं छुङिया लै झन। जो मैंस यौ डॉन कैं छुङल, तुम उकैं हात झन लगाया, पर ढुङ या तीरोंल ज्‍यूनै मारि दिया।
\v 13 चाहे उ मैंस हो या जानवर, जो लै यौ डॉन कैं छुङल, मरि जॉल। लेकिन जब भुकौरक अवाज देर तलक सुणियेलि, तब उं डॉन मिं जै सकनी। \f + भुकौर-या रणसिंग \f*
\p
\v 14 यैक बाद मोशेश पहाड़ बे तेलि मैंसोंक पास आ और वील उस्‍सै करौ जस प्रभु परमेश्‍वरल कै रॉखछी।
\v 15 वील मैंसों धैं यौ लै कौ, "तुम तीन दिन तलक आपण स्‍यैणियोंक दगाड़ झन पड़या पर परमेश्‍वरक लिजी तैय्‍यार होया।"
\p
\v 16 तिसर दिन रात्ति पर बादोवक गर्जनक दगाड़ चाल चमकी और एक घण बादोव डॉन मिं आ, और वांबे भौतै तेज भुकौरोंकि अवाज सुणीणैछी। तब मैंस यौ सब देख-सुणिबेर डरिल कॉमण लागीं।
\v 17 तब मोशेश मैंसों कैं परमेश्‍वर धैं भेट करूणक लिजी पड़ावोंक जॉग बे भ्‍यार ल्‍या और उं सिनै पहाड़क ताव बे ठॉड़ है ग्‍याय।
\p
\v 18 सिनै पहाड़ धुङल भरी रौछी, किलैकि प्रभु परमेश्‍वर ऑगक दगाड़ वां आछी। और वांबे धुङ इसिक मलि उठौ, जसिक क्‍वे ठुल भट्‌टी बे उठूं। और पुर डॉन लै भौत जादे हलकौ।
\v 19 जस-जस भुकौरोंकि अवाज तेज हुण लागी, तब मोशेशल प्रभु परमेश्‍वर धैं बात करी, और प्रभु परमेश्‍वरल गर्जनक बीच बे मोशेश कैं जबाब दे।
\c 20
\s परमेश्‍वरक नीम
\r (निर्गमन २०:१-२३)
\p
\v 1-17 और प्रभु परमेश्‍वरल यौं सब बचन कईं,
\b
\q1 "मी तुमर प्रभु परमेश्‍वर छूं जो तुमुकैं मिस्र देश बे भ्‍यार निकालिबेर ल्‍यै रयूं। तुम और कैकणी परमेश्‍वर नि मानिया।
\q1 तुम आपण लिजी क्‍वे द्‍‍याप्‍तक मूरती झन बणाया, न मैंसक रूप मिं, न जानवरक रूप मिं और न दुनियॉक और क्‍वे लै चीजक रूप मिं। तुम चौड़ हबेर उनेरि अराधना झन करिया और न उनेरि सेवा करिया। किलैकि मी तुमर प्रभु परमेश्‍वर जलन करणी छूं, और जो म्‍यर दगाड़ घीण करनी मी उनर सजा उनर तिसर-चौथ पुश्‍तोंक संतानों तलक दिनै रूंल। लेकिन जो मैंस मिधैं प्रेम करनी और म्‍यर हुकुमक पालन करनी, उनर परिवारों मिं मी आपण दया हजार पुश्‍तों तलक करनै रूंल।
\q1 तुम आपण प्रभु परमेश्‍वरक नाम बेमतलब झन लिया, लेकिन उनर नाम आदरल लिया। किलैकि जो प्रभु परमेश्‍वरक नाम बेमतलबल ल्‍युं, उकैं परमेश्‍वर सजा जरूड़ दिनै।
\q1 तुम हफ्‍तक सतूं दिन कैं एक खाश दिन मानिया। तुम छै दिन मेहनत करिया और आपण सब काम करिया, लेकिन सतूं दिन तुम क्‍वे काम झन करिया-न तुम, न तुमार च्‍याल-चेली, न नौकर-नौकराणी, न तुमार जानवर और न तुमार नगर मिं रुणी परदेशि मैंस। किलैकि छै दिन मिं अगाश-धरति, समुद्र और जो सब उनुमिं छु, उ सब मील बणा और सतूं दिन ऐराम करौ। यैक लिजी मील उकैं खाश दिन ठैरा।
\q1 तुम आपण इज-बौज्‍यूक आदर करिया। तब उ देश मिं जो मी तुमुकैं दिणी छूं, तुम आपण जिन्‍दगी कैं लम्‍ब बखत तलक वां ज्‍यून रैबेर बिताला।
\q1 तुम खून नी करिया।
\q1 तुम व्‍यभिचार नी करिया।
\q1 तुम चोरि नी करिया।
\q1 तुम क्‍वे लै बातक और कैकैं बारि मिं झुटि झन लगाया।
\q1 तुम कैकै घरक लालच नि करिया, और न कैकि स्‍यैणि, नौकर-नौकराणी, गोरु-बॉछ, गधा और न वीक क्‍वे लै चीजक।"
\p
\v 18 जब सब मैंसोंल बादोवक गर्जन, चाल-चमकण, भुकौरक अवाज और डॉन बे धुङ-उण देखौ-सुणौ, तब उं डरिल कामिबेर दूर ठॉड़ है ग्‍याय।
\v 19 और उनुल मोशेश धैं कौ, "प्रभु परमेश्‍वर कैं हमर दगाड़ बात नि करन दे, नतेरि हम मरि जूंल! सिरफ तुम हमर दगाड़ बात करिया, और हम तुमर बात सुणुंल।"
\v 20 मोशेशल मैंसों धैं कौ, "तुम नि डरो, किलैकि प्रभु परमेश्‍वर तुमुकैं परखणक लिजी ऐ रौ, कि तुम वीक कौय मानिबेर पाप बे दूर रौला।"
\p
\v 22 तब परमेश्‍वरल कौ, "तुमुल खुदै म्‍यर चमतकार देखौ और खुदै सुणौ कि मील तुमुधैं बात करी।
\v 23 यैक लिजी तुम क्‍वे लै सुनक या चांदिक द्‍‍याप्‍तक मूरती बणैबेर म्‍यर जॉग मिं वीक पुज झन करिया।"
\c 32
\s इस्रायलियोंक सबों है ठुल पाप
\r (निर्गमन २४:१२,१८, ३१:१८, ३२:१-३५)
\p
\v 1 यैक बाद परमेश्‍वरल मोशेश धैं कौ कि तु डॉन मिं म्‍यर दगाड़ आ, और मी तुकैं आपण सब नीमों कैं बतूंल, जैल तुमुकैं पत्त चल जॉल कि तुमुल म्‍यर अराधना कसिक करण छु। तब मोशेश डॉन मिं गो, और उ वां चालीस दिन तलक रौ। और परमेश्‍वरल उकैं वां आपण सब नीम बताईं। और सब नीम बतूणक बाद प्रभु परमेश्‍वरल मोशेश कैं आपण हातल ढुङ मिं लेखी नीमक द्वी पाथर देईं।
\p लेकिन जब मोशेश डॉन मिं छी, तब दुसर तरफ इस्रायलियोंल यस कौ, "मोशेश डॉन मिंबे किलै नि आय!" यैक लिजी उनुल हारूनक पास जैबेर कौ, "उठो, और हमर लिजी एक मूरती बणाओ जो हमर अघिल-अघिल हिटो। किलैकि हम नि जाणन कि मोशेश कां छु, उ ज्‍यून छु या न्‍हैं, वीक हमुकैं के पत्त न्‍हैं!"
\p
\v 2 हारूनल उनुधैं कौ, "ठिक छु, जो सुनॉक कनफूल तुमार स्‍यैणियोंक और च्‍याल-चेलियोंक कानों मिं छन, उनुकैं निकालिबेर म्‍यर पास ल्‍याओ।"
\v 3 उनुल उस्‍सै करौ।
\v 4 हारूनल उनर हात बे सुन लिबेर सुनक एक बॉछ बणा। और मैंस आपस मिं कूण लागीं, "यौ हमर परमेश्‍वर छु, जो हमुकैं मिस्र देश बे भ्‍यार निकालि ल्‍या!"
\v 5 यौ देखिबेर हारूनल उनर लिजी एक वेदी लै बणै। और वील उनुधैं कौ, "भोव हम परमेश्‍वरक लिजी एक त्‍यार मनूंल।"
\p
\v 6 दुसर दिन उनुल रात्ति पर उठिबेर ऑग मिं बलिदान चढ़ूणक लिजी और आपण खॉणक लिजी लै अलग-अलग जानवर कॉटीं। फिर उनुल शिकार और शराब खै-पी करणक बाद स्‍यैणि और बैग आपस मिं अलमस्‍त हबेर एक-दुसरक दगाड़ नाचण-खेलण लागीं, और यैक अलावा उनुकैं के चीजक सुद्ध नि छी।
\p
\v 7 तब डॉन मिं प्रभु परमेश्‍वरल मोशेश धैं कौ, "जा, तलि जा। त्‍यार मैंस जनुकैं तु मिस्र देश बे भ्‍यार निकालिबेर लै रौछिये, उं बिगड़ गेईं।
\v 8 तु देखि ले, उनुल आल्‍लै-आल्‍लै म्‍यर नीम टोड़ि है, और उनुल सुनक बाछक मूरती बणैबेर उकैं भेट चढ़ैबेर वीक अराधना करी। और उधैं यस लै कौ कि द्‍यखो, यौ हमर परमेश्‍वर छु, जो हमुकैं मिस्र देश बे बचैबेर भ्‍यार ल्‍याछी।
\v 9 ऑब मील देखि है कि उं कतुक ट्‍याड़ मैंस छन।
\v 10 यैक लिजी ऑब तु म्‍यर रीशक ऑग कैं नि रोक। मी उनुकैं खॉक करि द्‍यूंल। और उनर बदाव मी त्‍यरै वंशल एक महान देश बणूंल।"
\p
\v 11 लेकिन मोशेशल परमेश्‍वरकि रीश शांत करणक लिजी गुजारिश करी, "हे प्रभु परमेश्‍वर, तुम आपण मैंसों कैं देखिबेर इतुक नराज किलै हैराछा? तुम उनुकैं आपण सामर्थक ताकतल मिस्र देश बे भ्‍यार निकालिबेर ल्‍यै राछा।
\v 12 अगर तुम उनुकैं नांश करला, तब मिस्रॉक मैंस यस कौल कि तुम उनुकैं मारणक लिजी मिस्र देश बे भ्‍यार निकालि ल्‍यै राछा। यैक लिजी तुम आपणि रीश शांत करो, और उनुकैं माफ करि दियो।
\v 13 तुम आपण सेवक इब्राहीम, इसहाक, और याकूब कैं याद करो। उनुधैं तुमुल यौ वैद करि रॉखछी कि मी तुमार वंशजों कैं अगाशक तॉरोंक चारि अनगिनत बणूंल और यौ पुर देश उनुकैं हमेशाक लिजी द्‍यूंल।"
\p
\v 14 यौ सब सुणिबेर प्रभु परमेश्‍वरल आपण मैंसों कैं खतम करणक मंशा छोड़ि दे।
\p
\v 15 तब मोशेश आपण दगाड़ नीमवॉल पाथर लिबेर तेलि आ।
\v 16 यौं पाथर परमेश्‍वरक जरियल बणाई छी, और इनर द्विवै तरफ वीक हुकुम लेखी छी।
\p
\v 19 जब मोशेश पड़ावोंक नजिक पुजौ, तब सुनक बॉछ और उनर तमाश देखिबेर उकैं भौतै रीश ऐ और वील उ पाथरों कैं जो उ ल्‍युणौछी, उनुकैं डॉनक तरफ खेड़ि दे। और उनार टुटिबेर टुकुड़-टुकुड़ है ग्‍याय।
\v 20 तब मोशेशल उ बॉछ कैं जो उनुल बणै रॉखछी, ऑग मिं खितौ। और जब उ गइ गोय वांबे निकालिबेर पिसणक बाद उकैं पाणि मिं घोइबेर इस्रायलियों कैं पिलै दे।
\p
\v 21 वीक बाद मोशेशल हारून धैं पुछौ, "यौं मैंसोंल त्‍यर दगाड़ के करि रॉखछी, जो त्‍वील इनुकैं इदुक भयंकर पाप मिं फसा?"
\v 22 हारूनल जबाब दे, "तुम मिधैं नि रिशाओ। किलै तुम यौं मैंसों कैं नि जाणना कि यौं हमेशा बुराइ करणक लिजी तैय्‍यार रुंनी?
\v 23 इनुल मिधैं कौ कि हमर लिजी एक यस मूरती बणाओ, जो हमर अघिल-अघिल हिटो। किलैकि हम नि जाणन कि मोशेश कां छु, उ ज्‍यून छु या न्‍हैं, वीक हमुकैं के पत्त न्‍हैं।
\v 24 मील उनुधैं कौ, "जनर पास सुन छु, उं उकैं उतारिबेर दियो।" और जब मील उकैं ऑग मिं खितौ, तब यौ बॉछ भ्‍यार निकलौ!"
\p
\v 25 मोशेशल देखौ कि मैंस अवारा है गेईं, किलैकि हारूनल उनुकैं नि रोक। और ऑब उनार दुश्‍मण उनर मजाक जरूड़ बणाल।
\v 26 तब मोशेशल धात लगैबेर कौ, "जो-जो परमेश्‍वरक तरफ छु, उ म्‍यर दगाड़ ऐ जाओ!" और यौ सुणिबेर लेवी कुलॉक सब मैंस वीक तरफ ऐ ग्‍याय।
\v 27 मोशेशल उनुधैं कौ, "इस्रायलियोंक प्रभु परमेश्‍वर यस कूंनी, कि तुम आपण कमर मिं तलवार बाद लियो। और पड़ावोंक चारों तरफ घुमि-घुमिबेर मैंसों कैं मारो, चाहे उ तुमर भै, दगड़ु या पड़ोसी क्‍वे लै हो।"
\v 28 तब लेवियोंल उस्‍सै करौ। और उ दिन इस्रायली समाजॉक लगभग तीन हजार मैंस मारी गेईं।
\p
\v 29 तब मोशेशल लेवी कुलॉक मैंसों धैं कौ, "आज तुमुल परमेश्‍वरक कौय मानिबेर आपण मैंसोंक त्‍याग करौ। यौ कारणल परमेश्‍वर तुमुकैं आशीश द्‍यल, और आज बे तुम उनर खाश सेवक ह्‌वला।"
\p
\v 30 दुसर दिन मोशेशल बाकि इस्रायलियों धैं कौ, "तुमुल घोर पाप करि रॉखौ, लेकिन फिर लै मी तुमर खातिर प्रभु परमेश्‍वरक सामण माफि मांगणक लिजी डॉन मिं जांनू।"
\v 31 यैक लिजी मोशेश प्रभु परमेश्‍वरक सामण गो। और वील परमेश्‍वर धैं कौ, "यौं मैंसोंल भौत भयंकर पाप करि रॉखौ-इनुल आपण लिजी एक सुनक मूरती बणै रॉखी और वीक पुज करणईं।
\v 32 लेकिन तुम ऑब इनर पाप माफ करि दियो। अगर नि करना, तब यैक बदाव मिकैं सजा दियो।"
\v 33 लेकिन प्रभु परमेश्‍वरल मोशेश धैं कौ, "जनुल म्‍यर खिलाफ पाप करि रॉखौ, इनुकैं मी सजा द्‍यूंल।"
\p
\v 35 तब प्रभु परमेश्‍वरल पापि मैंसों मिं महामारि भेजी, किलैकि उनुल हारूनक बणाई सुनक बाछक मूरतिक पुज करछी।
\c 33
\s मोशेशक इस्रायलियोंक लिजी बिनती
\r (निर्गमन ३३:१-३, १२-२३)
\p
\v 1 प्रभु परमेश्‍वरल मोशेश धैं फिर कौ, "तु उं मैंसों कैं, जनुकैं तु मिस्र देश बे निकालिबेर
ल्‍यै रौछै, यां बे अघिल उ देशक तरफ ली जा, जैक बारि मिं मील इब्राहीम, इसहाक
और याकूबक दगाड़ यौ वैद करि रॉखछी, कि मी यकैं तुमार वंशजों कैं द्‍यूंल।
\v 2 और जतुक मैंस ऐल वां रुंनी, म्‍यर स्‍वर्गदूत उनुकैं भ्‍यार निकालि द्‍यल।
\v 3 लेकिन मी खुद तुमर दगाड़ नि ऊं, कैं यस नि हो कि मी तुमुकैं बॉट मिं खतम करि
द्‍यूं, किलैकि तुम ट्‍याड़ और पापि मैंस छा।"
\v 4 यौ बात सुणिबेर मैंस डाड़ मारण लागि ग्‍याय, और उं भौतै दु:खी हईं।
\p
\v 12 मोशेशल प्रभु परमेश्‍वर धैं कौ, "देखो, तुम मिधैं कूंछा कि यौ मैंसों कैं लिबेर जा।
लेकिन तुमुल मिकैं यौ नि बताय कि तुम म्‍यर दगाड़ कै कैं भेजला, जबकि तुमुल
मिधैं कौ, कि तु म्‍यर भलौ दगड़ु छै, और तुकैं देखिबेर मी खुशि छूं।
\v 13 लेकिन मी तुमर बिना यौं मैंसों कैं कसिक ली जूंल? मिकैं तुमर राय जरूड़ चैं जैल मी
ठिक काम करि सकुं, और तुम मिकैं देखिबेर खुशि रओ। और यौ लै याद धरिया, कि
उं सब तुमार छांटी मैंस छन।"
\v 14 प्रभु परमेश्‍वरल कौ, "के मील तुकैं समझूणक लिजी खुद उण छा?"
\v 15 मोशेशल परमेश्‍वर धैं कौ, "अगर तुम खुद हमर दगाड़ नि आला, तब तुम हमुकैं यांबे
अघिल जाणक लिजी नि कया।
\v 16 किलैकि तब हमर और दुसॉर मैंसों मिं के फरक नि ह्‌वल, और दुसॉर मैंसों कैं कसिक
मालुम ह्‌वल कि तुम हमुकैं देखिबेर खुशि छा?"
\p
\v 17 तब प्रभु परमेश्‍वरल मोशेश धैं कौ, "जो त्‍वील कौ, उ काम मी करुंल, किलैकि तु म्‍यर
भलौ दगड़ु छै, और मी तुकैं देखिबेर खुशि छूं।"
\p
\v 18 तब मोशेशल यौ लै मांगौ, "किरपा करिबेर मिकैं आपण दर्शन दियो।"
\v 19 परमेश्‍वरल कौ, "मी प्रभु छूं, और जमिं दया करण चां, उमिं दया करनू। ठिक छु, मी
आपण दर्शन द्‍यूंल।
\v 20 लेकिन तु म्‍यर मूख नि देखि सकनै, किलैकि जो मैंस म्‍यर मूख देखल, उ जरूड़ मरि
जॉल।
\v 21 यैक लिजी तु यां पखाण मिं ठॉड़ है जा।
\v 22 और जब मी त्‍यर सामण ऊंल, तब तलक तुकैं आपण हातल लुकै रॉखुंल, जब तलक
मी त्‍यर सामण बे न्‍हैं नि जूं।
\v 23 वीक बाद मिं आपण हात हटै द्‍यूंल, और तब सिरफ तु म्‍यर पूठ देखलै। लेकिन म्‍यर
मूख तु नि देखि सकनै।" तब यस्‍सै हौ।
\c 34
\s परमेश्‍वरॉक हुकुमक दुसॉर पाथर
\r (निर्गमन ३४:१-४, २८-३२)
\p
\v 1-4 प्रभु परमेश्‍वरल मोशेश धैं कौ, "तु पैलिवॉल पाथरोंक चारि द्वी पाथर आइ बणा। मी
उनुमिं वी बात लिखुंल जो मील पैलिवॉल पाथरों मिं लिख रॉखछी, जकैं त्‍वील टोड़ दे।
यैक लिजी तु रात्ति पर तैय्‍यार हबेर और आपण दगाड़ उं पाथरों कैं लिबेर, सिनै डॉन
मिं म्‍यर पास आये।" यौ सब सुणणक बाद मोशेशल पैलिवॉल पाथरोंक चारि द्वी ढुङक
पाथर आइ तैय्‍यार करी, और उनुकैं लिबेर परमेश्‍वरक पास सिनै डॉन मिं गो।
\v 28 और वां उ परमेश्‍वरक दगाड़ चालीस दिन और चालीस रात तलक रौ। और यौ बीच
वील नै के खाय और नै के प्‍यौय। और वील वां परमेश्‍वरक जरियल बताई हुकुमों कैं
पाथरों मिं लिखौ।
\p
\v 29 और जब यौ चालीस दिनोंक बाद मोशेश तेलि आ, तब उकैं यौ पत्त नि छी कि
परमेश्‍वरक दगाड़ रुणल वीक मूख लै भौतै जादे चमकदार है गो।
\v 30 और जब हारून और दुसॉर इस्रायली मैंसोंल देखौ कि मोशेशक मूख बे
चमकिल-चमकिल सूरजक किरण जॉस निकलणईं, तब उं वीक नजिक उण मिं डरण
लागीं।
\v 31 लेकिन मोशेशल उनुकैं बुलैबेर समझा कि तुम बिल्‍कुल नि डरो।
\v 32 यौ सुणणक बाद सब मैंस निडर हबेर वीक पास आईं, और परमेश्‍वरक बातों कैं
मोशेशक जरियल सुणन लागीं, जो परमेश्‍वरल मोशेश कैं बतै रॉखछी।
\c 35
\s परमेश्‍वरक तम्‍बू और वैदक संदूक
\r (निर्गमन २५:८,९, ३५:४-१०, ३७:१-९)
\p
\v 4 यौ सब हुणक बाद, परमेश्‍वरल मोशेश धैं कौ, "तु म्‍यर रुणक लिजी एक पवित्र जॉग बणाये, जां मी तुमर बीच मिं रूंल।
\v 5-9 जस मी तुकैं दिखूंल, वीकै चारि तु उकैं बणवाये।"
\p यैक लिजी मोशेशल इस्रायली मैंसों धैं कौ, "प्रभु परमेश्‍वरक लिजी भेट जॉम करो। जतुक तुम दिण चांछा, उदुक दियो। तुम भेटक लिजी यौं सब चीज ल्‍याया-सुन, चांदि, कॉस, निल, बैंग्‍नि और लाल उण, मुलैम कप्‍ड़, बाकरॉक बाव, भेड़कि पक्‍कि सुकाइ खाल, कौंव चम्‍ड़, बबूलक लाकड़, द्‌यु जलूणक लिजी जैतूनक तेल, अभिषेक और खुशबुदार धूपक लिजी मश्‍याल, और तम्‍बू मिं परमेश्‍वरक काम करणिवॉल खाश सेवक (जकैं महायाजक कूंनी), वीक लुकुड़क लिजी अलग-अलग किसमॉक भला-भाल नग लै ल्‍याया।
\p
\v 10 और तुमर बीच मिं जो असली मिस्‍त्री छन, उं यौं सब समान लिबेर प्रभु परमेश्‍वरक लिजी एक भलौ तम्‍बू बणाया।"
\p
\v 34 यौं सब काम खतम हुणक बाद बादोवल ऐबेर परमेश्‍वरक तम्‍बू कैं ढक दे, और प्रभु परमेश्‍वरकि महिमा उ जॉग मिं भरी गेई।
\c 37
\s परमेश्‍वरक तम्‍बू और वैदक संदूक
\r (निर्गमन ३९:४२, ४०:३४)
\p
\v 1-9 जस प्रभु परमेश्‍वरल मोशेश कैं हुकुम दी रॉखछी, इस्रायलियोंल वीकै अनुसार काम करौ। उनुल परमेश्‍वरक लिजी एक भलौ तम्‍बू बणा, और उमिं धरणक लिजी अलग-अलग समान लै।
\p और मोशेशल परमेश्‍वरक कूणक अनुसार परमेश्‍वरक तम्‍बू भितेर धरणक लिजी एक खाश किसमक संदूक बबूलक लाकड़क बणवा। उ ढाइ हात लम्‍ब, ढेड़ हात चाकव और उदुकै उंच्‍च लै छी। वीक भ्‍यार-भितेर सुन लगाई छी। और वीक चार कुचों मिं चार खुट छी, उनुमिं लै सुन लगाई छी। वीमिं ढक्‍कन लागी छी, जैक मांथि मिं द्वी ठुला-ठुल फांकोंवाल स्‍वर्गदूत एक-दुसरक तरफ मूख करिबेर ठॉड़ है राछी। यौं लै सुनल बणाई छी। यौ संदूकक अघिल और पछिल बे द्वी-द्वी डंड लगाईं छी, जनुकैं उठैबेर मैंस यकैं यथ-उथ ली जांछी। उनुल यौ बग्‍सक भितेर परमेश्‍वरक नीमक पाथर धरीं। यैक लिजी उं यकैं परमेश्‍वरक वैदक संदूक कूंछी।
\c 38
\c 39
\c 40