<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"[]>
<html>
  <!--
There are no spaces or newlines between <span> elements in this file because
whitespace is significant.  We don't want extraneous spaces appearing in the
display/printout!
      -->
  <head>
    <link rel="stylesheet" href="FieldworksStyles_2010-05-24_1141.css" type="text/css" />
    <meta name="extLinkRootDir" content="E:\GTrihus\FW6.0\distfiles" />
    <meta name="description" content="Pathway TranslationEditor Export" />
    <meta name="filename" content="FieldworksStyles_2010-05-24_1141.xhtml" />
    <title>FieldworksStyles_2010-05-24_1141</title>
  </head>
  <body class="scrBody">
    <div class="scrBook">
      <span class="scrBookName" lang="bzh">1 TESALONIKA</span>
      <div class="Title_Main">
        <span lang="bzh">ḲAPIYA SËN PAULUS KEVU MUĠINSËN VU KERISI-YI-ALAM VU TESALONIKA</span>
      </div>
      <div class="columns">
        <div class="scrSection">
          <div class="Section_Head">
            <span lang="en">
            </span>
          </div>
          <div class="Paragraph1">
            <span class="Chapter_Number" lang="bzh">1</span>
            <span class="Verse_Number1" lang="bzh">1</span>
            <span lang="bzh">Sa Paulus, geSilvanus* lu Timoti, alöö ḳevu ḳapiya sënë yök vu ham sën Kerisi-yi-alam lo vu Tesalonika. Vu ham sën ham ayomin neya timu vu hil Amad Anutu luho Mehöböp Yesu Kerisi lo. Alöö hevonġin bë Mehöböp luho nalu sagi degevonġ semusën vu ham, log degevonġ beham medo revuh.</span>
          </div>
        </div>
        <div class="scrSection">
          <div class="Section_Head">
            <span lang="bzh">Alam Tesalonika Devonġ Ving Niwëëk Medenedo Nivesa</span>
          </div>
          <div class="Paragraph">
            <span class="Verse_Number" lang="bzh">2</span>
            <span lang="bzh">Alöö najom raḳ in ham yoh vu buk gehe ahëmin nivesa vu Anutu in ham. </span>
            <span class="Verse_Number" lang="bzh">3</span>
            <span lang="bzh">Gehe nër ham tato vu hil Amad Anutu yoh vu buk bë ham nevonġ huk nivesa beneggëp ranġah bë ham ayomin neya timu vu hil Mehöböp Yesu Kerisi menehurek babu. Ham nevonġ huk böpata sagi in degwa nebë ham ahëmin ving yi, log ham nevo kwamin in yi bë rëḳ duḳ nom dob.</span>
          </div>
          <div class="Paragraph">
            <span class="Verse_Number" lang="bzh">4</span>
            <span lang="bzh">Arig lo! He araḳ ni ggovek bë Anutu ahë neving ham lob ggooin ham raḳ. </span>
            <span class="Verse_Number" lang="bzh">5</span>
            <span lang="bzh">He naraḳ ni nebë saga in he haḳo Bengö Nivesa yök vu ham, lob ham su kwamin vo bë sanġ meris rë, gaḳ Anon Vabuung vo niwëëk loḳ beham raḳ ni venuh bë ġaġek anon. Log he nado ving ham, lob ham nelë nġaa pin sën he nehevonġ in bë doḳ vu ham lo. </span>
            <span class="Verse_Number" lang="bzh">6</span>
            <span lang="bzh">Ham nelë bekwamin nevo, lom mëm ham nesepa loḳ nġaa sën he nehevonġ lo, geham nesepa loḳ Mehöböp ving. Alam pin sën denedo dus vu ham lo dedeġinengin maggin raḳ ham, rëḳ ham jom Bengö Nivesa ahon gemëm Anon Vabuung vonġ beham kwamin vesa. </span>
            <span class="Verse_Number" lang="bzh">7</span>
            <span lang="bzh">Lom mëm ham vo niwëëk vu Kerisi-yi-alam pin vu distrik Masedonia los Akaya raḳ saga, lom kwaj nevo bedenesepa loḳ ham. </span>
            <span class="Verse_Number" lang="bzh">8</span>
            <span lang="bzh">In ham vonġ Anutu yi ġaġek ya meyoh vu dob pin. Su ya vu distrik Masedonia los Akaya mu rë, gaḳ ham bengömin sën ham ayomin neya timu vu Anutu lo, ya meyoh vu dob pin. He su ayoh vu bë rëḳ nanër ham vu mehöti rë, in deraḳ ni ggovek ya. </span>
            <span class="Verse_Number" lang="bzh">9</span>
            <span lang="bzh">Alam vu nyëġ pin denenër yom vu he bë he haḳo Anutu yi ġaġek mayök vu ham, lob ham vuu yeseḳ los seriveng wirek hen ya, geham wërin ham yom vu Anutu beham tu Anutu anon sën mala-tumsën degwa lo yi hur. </span>
            <span class="Verse_Number" lang="bzh">10</span>
            <span lang="bzh">Gedenenër vu he bë, ham nevo kwamin in Nalu Yesu sën Ama Anutu nër bekedi raḳ in alam-diiḳsën lo bë: Rëḳ nom vu yaġek gökin begeḳo hil vër in nipaya nyëvewen sën rëḳ nam natöḳ vu mehönon pin lo.</span>
          </div>
        </div>
        <div class="scrSection">
          <div class="Section_Head">
            <span lang="bzh">Huk Sën Paulus Nevonġ Vu Tesalonika</span>
          </div>
          <div class="Paragraph1">
            <span class="Chapter_Number" lang="bzh">2</span>
            <span class="Verse_Number1" lang="bzh">1</span>
            <span lang="bzh">Arig lo! Ham raḳ ni bë he su ayök vu ham mehe huk ya meris rë. </span>
            <span class="Verse_Number" lang="bzh">2</span>
            <span lang="bzh">Geham raḳ ni bë deveek he vu Pilipi gedenër ġaġek nipaya raḳ he, log ham sis beġö vu he ving. Rëḳ he Anutu vo niwëëk vu he behe nër Bengö Nivesa ranġah vu ham gehe su ahönengin ham rë. </span>
            <span class="Verse_Number" lang="bzh">3</span>
            <span lang="bzh">He haḳo ġaġek anon raḳ menanër niwëëk vu ham raḳ degwa nebë sënë: He su nehekuung raḳ menanër rë, log he su ayomin ningöhek genanër rë, gehe su nanër in bë tetuhin ham rë. </span>
            <span class="Verse_Number" lang="bzh">4</span>
            <span lang="bzh">Gaḳ Anutu nelë he nivesa bekwa vo he bë he nanër yi Bengö Nivesa ranġah. Lob su he nanër ġaġek in bë mehönon ahëj nivesa vu he rë, gaḳ he bë Anutu sën neraḳ he kwamin ni venuh lo ahë nivesa vu he. </span>
            <span class="Verse_Number" lang="bzh">5</span>
            <span lang="bzh">Ham raḳ ni ggovek, gehe nanër nebë sagi los nanër yönon neggëp Anutu mala nebë: He nado ving ham wirek, og he su anër ġaġek in bë abo bël doḳ ham rë gema rot, gehe su alam ayomin luu manër in bë ġaḳo ham monë rë. </span>
            <span class="Verse_Number" lang="bzh">6</span>
            <span lang="bzh">Gehe su nehevonġ in bë mehönon degeḳo he arëmin jaḳ rë. Ham ma alam vahi. </span>
            <span class="Verse_Number" lang="bzh">7</span>
            <span lang="bzh">Gaḳ Kerisi yi sinarë he los arëmin, om he yoh vu bë nanër vu ham nabë ham doḳ vu he in nġaa sën doḳ vu he rëḳ ma. He su ayoh vu bë nanër ġaġek nabë saga medeġinengin ham rë. Gaḳ he nebë ata sën neġin nalu nivesa menevet sir lo. </span>
            <span class="Verse_Number" lang="bzh">8</span>
            <span lang="bzh">Nebë saga, gehe kwamin nevo ham beneheġin ham in he ahëmin neving ham rot, om sën he pasanġ nanër Anutu yi Bengö Nivesa vu ham. Yönon, gehe yoh vu bë nadiiḳ in ham geving.</span>
          </div>
          <div class="Paragraph">
            <span class="Verse_Number" lang="bzh">9</span>
            <span lang="bzh">Arig lo, ham kwamin bo nabë he nehevonġ huk rot. He su nesewah buk ma ranġah rë, in bë he su ḳetaġ nġaa nġaa vu ham mabo maggin vu ham doḳ buk sën he nanër Anutu yi Bengö Nivesa vu ham lo. </span>
            <span class="Verse_Number" lang="bzh">10</span>
            <span lang="bzh">Lob ham lë beham raḳ ni, log Anutu raḳ ni ving bë he nehevonġ nġaa nivesa vesa los yohvu vu ham sën Kerisi-yi-alam ham lo, geham ti su yoh vu bë nanër ġaġek nipaya jaḳ he rë. </span>
            <span class="Verse_Number" lang="bzh">11</span>
            <span lang="bzh">Ham raḳ ni bë he neheġin ham pin nebë sën ama neġin nalu lo. </span>
            <span class="Verse_Number" lang="bzh">12</span>
            <span lang="bzh">He vo horek vu ham in bë ham sepa doḳ aggata niröp. Gehe ġadu ham, gehe nër niwëëk vu ham bë ham gwevonġ nġaa pin noh vu Anutu kwa. In Mehö los niwëëk sagi ggooin ham raḳ in bë ham medo geving yi doḳ yi nyëġ niḳapiik.</span>
          </div>
        </div>
        <div class="scrSection">
          <div class="Section_Head">
            <span lang="bzh">Devonġ Ving Anon Medenare Niwëëk Bë Degeḳo Maggin</span>
          </div>
          <div class="Paragraph">
            <span class="Verse_Number" lang="bzh">13</span>
            <span lang="bzh">Log he ahëmin nivesa vu Anutu raḳ buk pin ving in ham, in he nër ġaġek sënë vu ham bë Anutu yi ġaġek, lob ham pevis beḳo raḳ menër bë Anutu yi ġaġek anon gaḳ mehönon su denër yoh vu yö kwaj rë. Lob yiḳ Anutu yi ġaġek yönon, begwëbeng nahën nevonġ huk loḳ ham sën ham nevonġ ving lo ayomin.</span>
          </div>
          <div class="Paragraph">
            <span class="Verse_Number" lang="bzh">14</span>
            <span lang="bzh">In arig lo, ham nebë alam distrik Yudea sën denesepa loḳ Yesu Kerisi bedetu Anutu-yi-alam lo, in ham alam dedeġinengin ham raḳ maggin nebë sën hir alam denedeġinengin sir lo. </span>
            <span class="Verse_Number" lang="bzh">15</span>
            <span lang="bzh">Alam Yuda desis Mehöböp Yesu losho alam-denenër-ġaġek-ranġahsën bedediiḳ, log denedeġinengin nġaa maggin raḳ he nebë saga ving gedenesepa loḳ aggata nipaya sën Anutu nilëlin lo. Om denesis beġö vu mehönon pin </span>
            <span class="Verse_Number" lang="bzh">16</span>
            <span lang="bzh">medeneggërin he in bë he su nanër ġaġek ranġah vu alam dahis meġaḳo sir nah vu Anutu. Medo denevonġ nġaa nipaya rot gesu denevuu ya rë, rëḳ mu Anutu ahë sengën vu sir rot bevonġin malaj nama.</span>
          </div>
        </div>
        <div class="scrSection">
          <div class="Section_Head">
            <span lang="bzh">Paulus Ahë Ving Rot Bë Gelë Sir Gökin</span>
          </div>
          <div class="Paragraph">
            <span class="Verse_Number" lang="bzh">17</span>
            <span lang="bzh">Arig lo, he hevuu ham ya. Senër he navimin mu, gaḳ he kwamin nevo ham yoh vu buk behe ahëmin ving panġsën bë he ġalë ham malamin gökin, </span>
            <span class="Verse_Number" lang="bzh">18</span>
            <span lang="bzh">lob he sero aggata rot in bë anök vu ham rëḳ ma. Sa Paulus, sa hevonġin bë senök vu ham beron nġahi rëḳ Satan ggërin he. </span>
            <span class="Verse_Number" lang="bzh">19</span>
            <span lang="bzh">Ham kwamin nevo bë he kwamin vesa los he napisek in va? Gaḳ yiḳ ham! Ham netu he madub nivesa, om doḳ buk sën Mehöböp duḳ nom lo, og he rëḳ napisek in ham kesuu nġaa vahi pin. </span>
            <span class="Verse_Number" lang="bzh">20</span>
            <span lang="bzh">He napisek los he kwamin vesa rot in ham.</span>
          </div>
        </div>
        <div class="scrSection">
          <div class="Section_Head">
            <span lang="bzh">Paulus Vonġ Timoti Ya In Bë ḳadu Sir</span>
          </div>
          <div class="Paragraph1">
            <span class="Chapter_Number" lang="bzh">3</span>
            <span class="Verse_Number1" lang="bzh">1</span>
            <span lang="bzh">He su ayoh vu bë anök rë in aggata ma, om sën he ayomin maggin rot gehe kwamin nevo bë su yoh vu bë he medo rë, om sa kwaġ vo bë maam senġo ti medo Atens beyiḳ ggovek. </span>
            <span class="Verse_Number" lang="bzh">2</span>
            <span lang="bzh">Om he hevonġ he arimin Timoti sën neloḳ vu Anutu benevonġ Kerisi yi Bengö Nivesa yoh vu nyëġ pin lo yök vu ham in bë ġadu ham in ham ayomin na timu vu Kerisi niwëëk. </span>
            <span class="Verse_Number" lang="bzh">3</span>
            <span lang="bzh">In nġaa maggin sën töḳ vu ham gwëbeng lo su kepë ham. Anutu yi horek nër vorot nebë nġaa maggin vahi rëḳ natöḳ vu hil yönon. </span>
            <span class="Verse_Number" lang="bzh">4</span>
            <span lang="bzh">He nahën nado ving ham, log he nër ranġah vu ham bë hil rëḳ natöḳ jaḳ nġaa maggin medeġinengin hil, loḳ mëm gwëbeng sënë ham töḳ raḳ. </span>
            <span class="Verse_Number" lang="bzh">5</span>
            <span lang="bzh">Om sën sa su yoh vu bë naköpeḳ bemedo meris rë, om sën sa hevonġ Timoti yök in bë sa ġanġo nabë ham ayomin neya timu vu Kerisi ma ma. Sa hekuung bë Mehö Pelëpinsën maḳ jij ham niwëëk rot bekepë ham gehe vasap he huk böpata raḳ ham ganon ma.</span>
          </div>
        </div>
        <div class="scrSection">
          <div class="Section_Head">
            <span lang="bzh">Timoti øo Ġaġek Bengö Yom Lom Paulus Kwa Vesa</span>
          </div>
          <div class="Paragraph">
            <span class="Verse_Number" lang="bzh">6</span>
            <span lang="bzh">Loḳ mëm Timoti yök beyom verup vu he ggovek, lob nër ġaġek nivesa raḳ ham bë ham ayomin neya timu vu Yesu, geham ahëmin neving mehönon. Genër ving bë ham kwamin nevo he panġsën geham nevonġin bë ham gwelë he malamin nabë sën he nehevonġin bë ġalë ham lo.</span>
          </div>
          <div class="Paragraph">
            <span class="Verse_Number" lang="bzh">7</span>
            <span lang="bzh">Arig lo! Nebë saga lob nġaa maggin deġinengin he bevonġ he ayomin maggin raḳ, rëḳ mu mëm he kwamin vo bë ham ayomin neya timu vu Yesu lom mëm he ayomin sepëp raḳ. </span>
            <span class="Verse_Number" lang="bzh">8</span>
            <span lang="bzh">Gemëm he ayomin to revuh ggökin, in ham nahën kwamin nevo Mehöböp beham nejom yi ġaġek ahon. </span>
            <span class="Verse_Number" lang="bzh">9</span>
            <span lang="bzh">Om he rëḳ ġaḳo Anutu arë jaḳ in ham bena berup tena? He su ayoh vu rë, in he kwamin vesa panġsën rot vu Anutu in ham. </span>
            <span class="Verse_Number" lang="bzh">10</span>
            <span lang="bzh">He medo najom raḳ vu Anutu buk geranġah nebë gevonġ behe ġalë ham malamin gökin nah, loḳ mëm nabë ham su ayomin neya timu vu Yesu niwëëk rë, og he rëḳ adoḳ vu ham babo niwëëk vu ham.</span>
          </div>
        </div>
        <div class="scrSection">
          <div class="Section_Head">
            <span lang="bzh">Paulus Jom Raḳ Bë Anutu Geḳo Yi Na Vu Sir</span>
          </div>
          <div class="Paragraph">
            <span class="Verse_Number" lang="bzh">11</span>
            <span lang="bzh">Ko nabë hil Amad Anutu luho hil Mehöböp Yesu Kerisi detateḳin aggata in he nök vu hameḳ-a! </span>
            <span class="Verse_Number" lang="bzh">12</span>
            <span lang="bzh">Lob Anutu gevonġ niwëëk vu ham rot, in ham ahëmin geving ham los mehönon pin panġsën nabë sën he ahëmin neving ham lo. </span>
            <span class="Verse_Number" lang="bzh">13</span>
            <span lang="bzh">Lob Anutu doḳ vu ham megevonġ ham ayomin niröp jaḳ in ġaġek ti su gëp vu ham gëp hil Amad Anutu mala doḳ buk sën hil Mehöböp Yesu Kerisi losho yi alam vabuung pin denam lo.</span>
          </div>
        </div>
        <div class="scrSection">
          <div class="Section_Head">
            <span lang="bzh">Anutu Ahë Ving Bë Hil Ġevonġ Nabë Sënë</span>
          </div>
          <div class="Paragraph1">
            <span class="Chapter_Number" lang="bzh">4</span>
            <span class="Verse_Number1" lang="bzh">1</span>
            <span lang="bzh">Lob arig lo, ġaġek ti nahën! He ḳetaġ los avo horek vu ham in Mehöböp yi alam hil, gehe nanër nebë ham gwevonġ nġaa pin niröp geham su gwevuu na, gaḳ ham pasanġ gwevonġ niwëëk ata. Senër nġaa pin sën Anutu ahë neving bë hil ġevonġ lo. Sën he nër ranġah vu ham wirek beham nesepa loḳ lo. </span>
            <span class="Verse_Number" lang="bzh">2</span>
            <span lang="bzh">Ham raḳ ġaġek sën seloḳ yah Mehöböp Yesu mala behaḳo yök vu ham lo ni. </span>
            <span class="Verse_Number" lang="bzh">3</span>
            <span lang="bzh">Nġaa sën Anutu ahë neving bë ham gwevonġ lo nebë: Ham natu mehönon niröpsën. Log ahë neving bë ham noh nenga in baggëb. </span>
            <span class="Verse_Number" lang="bzh">4</span>
            <span lang="bzh">Log ahë neving bë ham gweḳo avëh ti ti beham gwevonġ niröp los noh vu sën ham los venëmin ḳo ham. </span>
            <span class="Verse_Number" lang="bzh">5</span>
            <span lang="bzh">Gaḳ ham su malamin anonin ham jeggin jeggin nabë alam dahis sën su deraḳ Anutu ni rë lo. </span>
            <span class="Verse_Number" lang="bzh">6</span>
            <span lang="bzh">Log Anutu vonġin bë mehöti su gevonġ nġaa nipaya vu mehö ngwë begodeḳ venë rë, ma rot. In rëḳ bo nyëvewen doḳ nah nġaa nipaya nebë saga pin nabë sën he nër vu ham vorot lo. </span>
            <span class="Verse_Number" lang="bzh">7</span>
            <span lang="bzh">In Anutu ggërin hil yah vu yi in bë hil ġevonġ nġaa niröp gehil su ġevonġ nġaa sën su yoh vu rë lo. </span>
            <span class="Verse_Number" lang="bzh">8</span>
            <span lang="bzh">Om nabë mehöti nidëlin ġaġek sënë, og su nilëlin mehönon hir ġaġek rë, gaḳ nilëlin Anutu sën vonġ yi Anon Vabuung yök vu ham lo yi ġaġek.</span>
          </div>
          <div class="Paragraph">
            <span class="Verse_Number" lang="bzh">9</span>
            <span lang="bzh">Log ġaġek ngwë neggëp nebë hil ahëd geving hil arid lo sën denesepa loḳ Yesu lo. Rëḳ mehöti su yoh vu bë kevu ġaġek jaḳ nġaa sënë vu ham rë, in Anutu tato vu ham ggovek nebë saga beham ahëmin neving ham vorot. </span>
            <span class="Verse_Number" lang="bzh">10</span>
            <span lang="bzh">Ham nġo nevonġ nebë sënë vu hil arid lo pin sën denedo distrik Masedonia lo. Rëḳ arig lo, he vo ġadu loḳ ham bë ham pasanġ ahëmin geving sir panġsën, </span>
            <span class="Verse_Number" lang="bzh">11</span>
            <span lang="bzh">beham medo revuh bemalamin sepa. Ham nġo gwevonġ ham huk, geham gwevonġ huk bisnis teka in ham medo nivesa nabë sën he nër vu ham wirek lo. </span>
            <span class="Verse_Number" lang="bzh">12</span>
            <span lang="bzh">Ham gwevonġ nabë sënë in ham su jaḳ vu in nġaa ti rë, lob mëm alam sën su denesepa loḳ Yesu rë lo degelë ham medejaḳ ni nabë ham alam nimin vesa.</span>
          </div>
        </div>
        <div class="scrSection">
          <div class="Section_Head">
            <span lang="bzh">Mehöböp Rëḳ Gevonġ Behil Ḳedi Jaḳ Nah</span>
          </div>
          <div class="Paragraph">
            <span class="Verse_Number" lang="bzh">13</span>
            <span lang="bzh">Arig lo, he hevonġin bë ham jaḳ nġaa sën rëḳ natöḳ vu alam-diiḳsën lo ni venuh in lob ham su ngu bengis ham in sir nabë alam sën su ayoj neya timu vu Anutu medenevo kwaj in yi rë lo. </span>
            <span class="Verse_Number" lang="bzh">14</span>
            <span lang="bzh">Hil nehevonġ ving bë Yesu diiḳ bekedi raḳ ggökin, lob hil nehevonġ ving bë alam sën denesepa loḳ Yesu rëḳ denediiḳ lo, rëḳ nabë saga. Rëḳ malaj natum nah, lom Anutu geḳo sir nom geving Yesu. </span>
            <span class="Verse_Number" lang="bzh">15</span>
            <span lang="bzh">He nanër sënë vu ham in Mehöböp yö nër ranġah vu he vorot. Bë hil vahi rëḳ nahën nemedo vesad mena berup doḳ buk sën Mehöböp duḳ nom lo, og hil su nid vesa kesuu hil sën Kerisi-yi-alam lo vahi sën dediiḳ ggovek lo rë. </span>
            <span class="Verse_Number" lang="bzh">16</span>
            <span lang="bzh">Gaḳ Anutu yi avuuḳ rëḳ ngu log angër hir ggev aye jaḳ menanër, lob Mehöböp rëḳ duḳ vu yaġek menom. Lob alam sën denesepa loḳ Yesu rëḳ denediiḳ lo, rëḳ dekedi jaḳ namuġin. </span>
            <span class="Verse_Number" lang="bzh">17</span>
            <span lang="bzh">Lob mëm rëḳ degeḳo hil vahi sën hil nahën nado vesad lo jaḳ na beggob ayo vavunë geving sir in hil ġebuu Mehöböp vu yaġek babu,lob mëm hil medo geving Mehöböp degwata los degwata. </span>
            <span class="Verse_Number" lang="bzh">18</span>
            <span lang="bzh">Om ham kwamin bo ġaġek nabë sagi beham ġadu ham jaḳ.</span>
          </div>
        </div>
        <div class="scrSection">
          <div class="Section_Head">
            <span lang="bzh">Hil Semu Hil Bemedo In Mehöböp Rëḳ Nom</span>
          </div>
          <div class="Paragraph1">
            <span class="Chapter_Number" lang="bzh">5</span>
            <span class="Verse_Number1" lang="bzh">1</span>
            <span lang="bzh">Arig lo, ham su gwekuung nabë he rëḳ ḳevu ġaġek jaḳ Yesu yi nġebek los buk vu ham. </span>
            <span class="Verse_Number" lang="bzh">2</span>
            <span lang="bzh">Gaḳ ham raḳ ni venuh nebë Mehöböp yi buk rëḳ nam natöḳ vu hil nabë mehö hodeḳ ti yam loḳ buk vuheng. </span>
            <span class="Verse_Number" lang="bzh">3</span>
            <span lang="bzh">Yiḳ rëḳ nabë sënë: Alam rëḳ denanër nabë, &lt;&lt;Buk nivesa behil medo revuh!&gt;&gt; log doḳ buk saga nġaa maggin rëḳ nam vu sir avuti, nabë sën avëh nalu loḳ lob nivanë töḳ vu yi pevis geyi duġin. Yiḳ rëḳ nabë saga, lob mehöti su yoh vu bë beya doḳ buk saga rë.</span>
          </div>
          <div class="Paragraph">
            <span class="Verse_Number" lang="bzh">4</span>
            <span lang="bzh">Rëḳ arig lo, buk sagi su rëḳ natöḳ vu ham nabë sën mehö hodeḳ ti yam loḳ buk geham duġin yi lo rë, in ham su nedo loḳ malaḳenu rë. </span>
            <span class="Verse_Number" lang="bzh">5</span>
            <span lang="bzh">Gaḳ ham alam ranġah los hes tumsën yi. Su alam buk los mala-vahis-yi hil rë. </span>
            <span class="Verse_Number" lang="bzh">6</span>
            <span lang="bzh">Om hil su aġëp nabë alam vahi pin, gaḳ hil medo malad natum gehil su ḳetul doḳ bekwad birek nabë alam sën denenum bël menġëës lo. </span>
            <span class="Verse_Number" lang="bzh">7</span>
            <span lang="bzh">Alam deneggëp og deneggëp buk, log alam denenum medenekeyevin, og denenum buk. </span>
            <span class="Verse_Number" lang="bzh">8</span>
            <span lang="bzh">Rëḳ mu hil alam-ranġah-yi om hil su nanum meḳeyevin, gaḳ hil medo los kwad bo nġaa niröp. Hil ayod na timu vu Yesu behil ahëd geving hil, og mëm saga natu ḳelenavi megërin hil newad in beġö. Log hil kwad bo nabë Yesu yam in bë geḳo hil nah vu Anutu, og mëm saga natu bun sën gërin hil yud in beġö. </span>
            <span class="Verse_Number" lang="bzh">9</span>
            <span lang="bzh">Anutu su ggooin hil raḳ in bë hil natöḳ jaḳ hil nġaa nipaya nyëvewen rë, gaḳ ggooin hil raḳ in bë hil Mehöböp Yesu Kerisi geḳo hil behil anah vu yi. </span>
            <span class="Verse_Number" lang="bzh">10</span>
            <span lang="bzh">Hil Mehöböp Yesu Kerisi sënë diiḳ loḳ yah hil bed in bë nabë hil medo vesad ma hil nadiiḳ, og hil rëḳ medo malad-tumsën geving yi. </span>
            <span class="Verse_Number" lang="bzh">11</span>
            <span lang="bzh">Om mëm ham ġadu ham los doḳ vu ham in ham nimin wëëk jaḳ, nabë sën ham nevonġ lo.</span>
          </div>
        </div>
        <div class="scrSection">
          <div class="Section_Head">
            <span lang="bzh">Paulus Semu Ġaġek Hus</span>
          </div>
          <div class="Paragraph">
            <span class="Verse_Number" lang="bzh">12</span>
            <span lang="bzh">Arig lo, he nanër vu ham nabë ham jaḳ Mehöböp yi alam sën detu ggev medenevonġ huk medenedo vu ham lo nij. </span>
            <span class="Verse_Number" lang="bzh">13</span>
            <span lang="bzh">Ham gweḳo sir jaḳ, geham ahëmin geving sir in denevonġ huk sagi, geham medo jevuh ti.</span>
          </div>
          <div class="Paragraph">
            <span class="Verse_Number" lang="bzh">14</span>
            <span lang="bzh">Log arig lo, he nanër vu ham nabë ham gwevonġ nabë sënë: Ham bo horek vu alam sehëb, geham ġadu alam sën deneggöneng lo. Geham doḳ vu alam sën su denevonġ ving niwëëk rë lo, log ham nahubin alam pin beham nanër ġaġek ahë yes vu sir. </span>
            <span class="Verse_Number" lang="bzh">15</span>
            <span lang="bzh">Ham su bo doḳ nah nġaa nipaya nyëvewen vu mehöti sën vonġ vu ham lo, gaḳ ham nimin wëëk megwevonġ nġaa nivesa mu vu ham gevu mehönon pin. </span>
            <span class="Verse_Number" lang="bzh">16</span>
            <span lang="bzh">Ham medo los kwamin vesa noh vu buk pin, </span>
            <span class="Verse_Number" lang="bzh">17</span>
            <span lang="bzh">geham najom jaḳ pehi geneheng, buk los ranġah. </span>
            <span class="Verse_Number" lang="bzh">18</span>
            <span lang="bzh">Ham tu Yesu Kerisi yi alam, om ham ahëmin nivesa vu Anutu in nġaa pin sën netöḳ vu ham lo, in Anutu vonġin bë ham gweḳo yi jaḳ nabë saga. </span>
            <span class="Verse_Number" lang="bzh">19</span>
            <span lang="bzh">Ham su napuv Anon Vabuung yi nengwah, </span>
            <span class="Verse_Number" lang="bzh">20</span>
            <span lang="bzh">geham su nanër pelësën jaḳ ġaġek sën Anutu vo vu yi alam medenenër ranġah lo. </span>
            <span class="Verse_Number" lang="bzh">21</span>
            <span lang="bzh">Gaḳ ham seggi nġaa pin beham najom nġaa nivesa ahon, </span>
            <span class="Verse_Number" lang="bzh">22</span>
            <span lang="bzh">log nġaa nipaya pin og ham najulin. </span>
            <span class="Verse_Number" lang="bzh">23</span>
            <span lang="bzh">Log Anutu sën nevonġ behil nado revuh lo gevonġ beham natu mehönon nimin röp anon. Log geġin ham ḳenumin los anomin genavimin nivesa, in ham medo nivesa geġaġek su gëp vu ham doḳ buk sën hil Mehöböp Yesu Kerisi duḳ nom lo. </span>
            <span class="Verse_Number" lang="bzh">24</span>
            <span lang="bzh">Anutu sën ggooin ham raḳ lo su rëḳ gevuu ham na rë, gaḳ yö rëḳ medo medoḳ vu ham. </span>
            <span class="Verse_Number" lang="bzh">25</span>
            <span lang="bzh">Arig lo, ham najom jaḳ in he. </span>
            <span class="Verse_Number" lang="bzh">26</span>
            <span lang="bzh">Ham najom* arimin lo pin nemaj noh vu sën ham nevonġ lo. </span>
            <span class="Verse_Number" lang="bzh">27</span>
            <span lang="bzh">Sa Mehöböp yi mehö sa, om sa nanër vu ham nabë ham natevin ḳapiya sënë barimin lo pin degenġo. </span>
            <span class="Verse_Number" lang="bzh">28</span>
            <span lang="bzh">Hil Mehöböp Yesu Kerisi yi semusën gëp geving ham.</span>
          </div>
        </div>
      </div>
    </div>
    <div class="scrBook">
      <span class="scrBookName" lang="bzh">øAPIYA SËN PAULUS KEVU NETU LUU VU KERISI-YI-ALAM VU TESALONIKA</span>
      <div class="Title_Main">
        <span lang="bzh">ḲAPIYA SËN PAULUS KEVU NETU LUU VU KERISI-YI-ALAM VU TESALONIKA</span>
      </div>
      <div class="columns">
        <div class="scrSection">
          <div class="Section_Head">
            <span lang="en">
            </span>
          </div>
          <div class="Paragraph1">
            <span class="Chapter_Number" lang="bzh">1</span>
            <span class="Verse_Number1" lang="bzh">1</span>
            <span lang="bzh">Sa Paulus geSilvanus* luho Timoti, balöö neḳevu ḳapiya sënë vu ham sën ham tu hil Amad Anutu luho Mehöböp Yesu Kerisi hir alam vu Tesalonika lo. </span>
            <span class="Verse_Number" lang="bzh">2</span>
            <span lang="bzh">Hil Amad Anutu luho Mehöböp Yesu Kerisi degevonġ hir semusemu vu ham bedegevonġ beham ayomin gëp revuh.</span>
          </div>
        </div>
        <div class="scrSection">
          <div class="Section_Head">
            <span lang="bzh">Alam Tesalonika Denare Niwëëk</span>
          </div>
          <div class="Paragraph">
            <span class="Verse_Number" lang="bzh">3</span>
            <span lang="bzh">Arig lo, huk sënë neggëp vu he raḳ buk pin bë he kwamin vesa vu Anutu in ham. In ham ayomin neya timu vu yi rot beniwëëk raḳ, lom ham nesepa loḳ bahëmin neving ham rot beya meniwëëk raḳ. </span>
            <span class="Verse_Number" lang="bzh">4</span>
            <span lang="bzh">Yiḳ nebë sënë, om sën he nehaḳo ham raḳ vu Anutu-yi-alam vahi pin. In ham töḳ vu maggin rot benekwerë vanë böpata, rëḳ ham nare niwëëk bayomin neya timu vu Yesu.</span>
          </div>
        </div>
        <div class="scrSection">
          <div class="Section_Head">
            <span lang="bzh">Anutu Neseggi Hil Niröp</span>
          </div>
          <div class="Paragraph">
            <span class="Verse_Number" lang="bzh">5</span>
            <span lang="bzh">Lob vanë sën ham nekwerë gwëbeng agi, og sënë tato vu hil bë Anutu nevonġ nġaa pin niröp, in maggin sënë nevonġ beham yoh vu bë rëḳ na medo Anutu-yi-nyëġ. </span>
            <span class="Verse_Number" lang="bzh">6</span>
            <span lang="bzh">Lob Anutu nevonġ huk niröp mu, om nahub rë loḳ mëm rëḳ bo maggin vu alam sën denevo maggin vu ham gwëbeng agi. </span>
            <span class="Verse_Number" lang="bzh">7</span>
            <span lang="bzh">Log Anutu rëḳ geḳo ham vër in nġaa maggin sën ham nekwerë gwëbeng agi, geham rëḳ medo nivesa geving he doḳ buk sën Mehöböp Yesu duḳ nom vu yaġek geving yi angër niwëëk lo lo. </span>
            <span class="Verse_Number" lang="bzh">8</span>
            <span lang="bzh">Yesu rëḳ duḳ nom los nengwah daggen böpata in gevonġ nyëvewen vu alam sën su deneggurek Anutu babu rë, gedeneruuk hil Mehöböp Yesu yi Bengö Nivesa ya lo. </span>
            <span class="Verse_Number" lang="bzh">9</span>
            <span lang="bzh">Lob hir nyëvewen sënë nebë: Demedo nenga in Anutu doḳ Nyëġ Nipaya degwata los degwata. Su deyoh vu bë demedo geving Mehöböp rë, gesu rëḳ malaj jaḳ yi nabë yi Mehö niwëëk los bengö </span>
            <span class="Verse_Number" lang="bzh">10</span>
            <span lang="bzh">doḳ buk sën duḳ nom lo rë. Gaḳ Anutu-yi-alam, og rëḳ degeḳo yi jaḳ rot kesuu, galam pin sën ayoj neya timu vu yi lo og rëḳ degelë yi medenapisek in. Lob yiḳ ham og ham ayomin neya timu vu yi vorot raḳ ġaġek sën he nër vu ham lo.</span>
          </div>
        </div>
        <div class="scrSection">
          <div class="Section_Head">
            <span lang="bzh">Paulus Jom Raḳ Ya Vu Anutu Bë Ġadu Alam Tesalonika Niwëëk</span>
          </div>
          <div class="Paragraph">
            <span class="Verse_Number" lang="bzh">11</span>
            <span lang="bzh">Yiḳ nebë sënë, om he medo najom raḳ ya vu Anutu yoh vu buk bë: Ggooin ham raḳ tu yi alam, om doḳ vu ham beham sepa doḳ yi niröp. Ham nevonġ ving yi om bo niwëëk vu ham in huk sën ham nevonġ los nġaa nivesa vesa pin sën ham malamin nesepa lo, banon jaḳ nivesa. </span>
            <span class="Verse_Number" lang="bzh">12</span>
            <span lang="bzh">Nebë sënë in bë ham huk pin geḳo hil Mehöböp Yesu Kerisi arë jaḳ na vavunë log hil Anutu luho Mehöböp Yesu Kerisi degevonġ hir semusemu vu ham, bedegeḳo ham arëmin jaḳ geving.</span>
          </div>
        </div>
        <div class="scrSection">
          <div class="Section_Head">
            <span lang="bzh">Alam Sën Denekeyëh Horek Lo Rëḳ Detetuhin Ham</span>
          </div>
          <div class="Paragraph1">
            <span class="Chapter_Number" lang="bzh">2</span>
            <span class="Verse_Number1" lang="bzh">1</span>
            <span lang="bzh">Arig lo, hil Mehöböp Yesu Kerisi rëḳ nom gökin nah, lob hil rëḳ angupin hil na vu yi, om he bë nanër vu ham nabë ham su kwetul doḳ in ġaġek sënë. </span>
            <span class="Verse_Number" lang="bzh">2</span>
            <span lang="bzh">In mehö la rëḳ denanër vu ham nabë Mehöböp yi buk töḳ yam ggovek ya gedenanër nabë nġaahur ti nër vu sir mederaḳ ni. Ma denanër nabë he ḳevu ḳapiya nebë saga ya vu sir. Rëḳ ma geham su kwam kwamin in hir ġaġek sënë genewamin jaḳ pevis. </span>
            <span class="Verse_Number" lang="bzh">3</span>
            <span lang="bzh">In mehöti rëḳ tetuhin ham, gaḳ buk sënë og su yoh vu bë rëḳ nam meris rë. Gaḳ mëm nabë alam nġahiseḳë degeḳo sir jaḳ los degeruu demij vu Anutu namuġin, gemehöti sën rëḳ natu Mehö-keyëhsën-horek-ala lo natöḳ nam ranġah geving rë, loḳ mëm. Yiḳ Mehö Nipaya sën rëḳ mala nama doḳ Nyëġ Nipaya lo. </span>
            <span class="Verse_Number" lang="bzh">4</span>
            <span lang="bzh">Mehö sënë og rëḳ ngis beġö vu nġaa pin sën mehönon denenër bë anutu lo los nġaa pin sën deneḳo raḳ lo, gegeḳo yi jaḳ jaḳ nabë kesuu. Om rëḳ getunġ yi sëa doḳ na Anutu yi dub böp ayo vabuung genanër nabë yiḳ yi Anutu. </span>
            <span class="Verse_Number" lang="bzh">5</span>
            <span lang="bzh">Ma ham kwamin virek in ġaġek sën sa nado ving ham wirek gesenër vu ham lo?</span>
          </div>
          <div class="Paragraph">
            <span class="Verse_Number" lang="bzh">6</span>
            <span lang="bzh">Log ham raḳ nġaa sën neggërin aggata in mehö agi gwëbeng-ë ni ving. In yi buk yö nahën, om su yoh vu bë natöḳ nam ranġah rë. </span>
            <span class="Verse_Number" lang="bzh">7</span>
            <span lang="bzh">Yönon, Mehö-keyëhsën-horek-ala medo nevonġ huk gwëbeng menedo, rëḳ mu nahën neggëp vunsën beyö rëḳ gëp nabë saga bena berup doḳ yi buk. In Mehö ti nahën neggërin yi aggata gwëbeng, rëḳ mu getahin bër </span>
            <span class="Verse_Number" lang="bzh">8</span>
            <span lang="bzh">og mëm Mehö-keyëhsën-horek-ala rëḳ natöḳ nam ranġah. Lob Mehöböp Yesu Kerisi rëḳ ngis yi jaḳ avi rasap menadiiḳ. Log Mehöböp mëm rëḳ natöḳ nam ranġah los niḳapiik böpata, lob niḳapiik sënë rëḳ kevoh Mehö-keyëhsën-horek-ala bemala nama na veröḳ yi. </span>
            <span class="Verse_Number" lang="bzh">9</span>
            <span lang="bzh">Mehö-keyëhsën-horek-ala sënë natöḳ nam ranġah, og rëḳ nam los Satan yi niwëëk begevonġ nġaa böp böp los niwëëk, gehuk aggagga in tetuhin hil. </span>
            <span class="Verse_Number" lang="bzh">10</span>
            <span lang="bzh">Rëḳ gevonġ nġaa nipaya aggagga pin in gekuungin alam sën vonġin malaj nama lo. Bë ahëj geving ġaġek anon medegevonġ geving, og yoh vu bë geḳo sir nom vu Anutu, rëḳ mu ma om rëḳ malaj nama. </span>
            <span class="Verse_Number" lang="bzh">11</span>
            <span lang="bzh">Su deḳo Anutu yi ġaġek anon rë, om Anutu rëḳ dëëin sir lob ġaġek kuungsën los niwëëk nam in tetuhin sir medegevonġ geving ġaġek sën anon ma lo. </span>
            <span class="Verse_Number" lang="bzh">12</span>
            <span lang="bzh">In alam pin sën su denevonġ ving ġaġek anon agi rë geyö denevonġ ahëj nivesa in nġaa nipaya mu lo degeḳo nipaya nyëvewen doḳ nah bemalaj nama.</span>
          </div>
        </div>
        <div class="scrSection">
          <div class="Section_Head">
            <span lang="bzh">Anutu Ggooin Ham Raḳ Bë Rëḳ Geḳo Ham Nom</span>
          </div>
          <div class="Paragraph">
            <span class="Verse_Number" lang="bzh">13</span>
            <span lang="bzh">Rëḳ mu arig lo, huk neggëp vu he bë he najom jaḳ los ahëmin nivesa vu Anutu in ham noh vu buk. In Anutu ahë neving ham beggooin ham raḳ vu nyëdahis vorot in bë Anon Vabuung gevonġ beham ayomin niröp jaḳ. Lob ham gwevonġ geving ġaġek anon, loḳ mëm geḳo ham nom vu Anutu. </span>
            <span class="Verse_Number" lang="bzh">14</span>
            <span lang="bzh">Vonġin bë ham gweḳo hil Mehöböp Yesu Kerisi niḳapiik los arë böp nök vu ham geving, om vonġ behe haḳo Bengö Nivesa yök vu ham in bë tahi ham nom vu yi. </span>
            <span class="Verse_Number" lang="bzh">15</span>
            <span lang="bzh">Nebë sënë, om arig lo, ham nġo bare nimin wëëk, beham sepa doḳ Anutu yi ġaġek pin sën he nër vu ham ggëp avimin los ḳevu loḳ ḳapiya lo. </span>
            <span class="Verse_Number" lang="bzh">16</span>
            <span lang="bzh">Lob hil Mehöböp Yesu Kerisi luho hil Amad Anutu sën ahëj neving hil lo devonġ behil ayod sepëp raḳ berëḳ gëp nabë sënë degwata. Vonġ semusemu vu hil nyëmasën in bë hil ajaḳ ni nabë rëḳ geḳo hil nah vu yi yönon, om hil medo navo kwad in. </span>
            <span class="Verse_Number" lang="bzh">17</span>
            <span lang="bzh">Om sa neḳetaġ in ham bë luho degevonġ beham ayomin sepëp jaḳ gedegevonġ nij wëëk vu ham in ham nanër nġaa los gwevonġ nġaa nivesa mu.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ham Najom Jaḳ Vu Anutu Nabë Doḳ Vu He</span>
          </div>
          <div class="Paragraph1">
            <span class="Chapter_Number" lang="bzh">3</span>
            <span class="Verse_Number1" lang="bzh">1</span>
            <span lang="bzh">Log arig lo, he hömin ġaġek ti nahën neggëp nebë: Ham najom jaḳ vu Anutu nabë doḳ vu he in Mehöböp yi ġaġek seröġ mena menoh vu nyëġ pin, balam pin degeḳo jaḳ pevis barë böp jaḳ nabë sën ham aga. </span>
            <span class="Verse_Number" lang="bzh">2</span>
            <span lang="bzh">Log ham najom jaḳ vu Anutu nabë bo he vër in alam sën nij paya los su nij röp rë lo nemaj, in ham raḳ ni bë alam nġahiseḳë su ayoj neya timu vu Anutu rë. </span>
            <span class="Verse_Number" lang="bzh">3</span>
            <span lang="bzh">Rëḳ mu Mehöböp og su mehö kwa luu rë, gaḳ rëḳ gevonġ niwëëk vu ham jaḳ buk los geġin ham in Satan. </span>
            <span class="Verse_Number" lang="bzh">4</span>
            <span lang="bzh">Log Mehöböp tateḳin he kwamin behe raḳ ham nimin bë ham medo nevonġ nġaa pin sën he nër vu ham lo gwëbeng menedo, geham rëḳ medo gwevonġ nabë saga rot geving. </span>
            <span class="Verse_Number" lang="bzh">5</span>
            <span lang="bzh">Om Mehöböp bër ham kwamin in ham kwamin bo nabë Anutu ahë neving ham, lob gevonġ beham bare mekwerë maggin los ayomin niwëëk nabë sën Kerisi nevonġ lo.</span>
          </div>
        </div>
        <div class="scrSection">
          <div class="Section_Head">
            <span lang="bzh">Alam Pin Denajom Huk Noh Vu Sir</span>
          </div>
          <div class="Paragraph">
            <span class="Verse_Number" lang="bzh">6</span>
            <span lang="bzh">Log arig lo, hil atu Mehöböp Yesu Kerisi yi alam, om he vo horek vu ham banër niwëëk bë: Ham gwetah ham in arimin vahi sën nij tebö gesu denevonġ huk rë lo, in sagaḳ su denesepa loḳ ġaġek sën he nër vu ham lo rë. </span>
            <span class="Verse_Number" lang="bzh">7</span>
            <span lang="bzh">Gaḳ ham sepa doḳ he vahamin, in ham nġo raḳ ni bë wirek sën he nado ving ham lo, og he su nahëp sehëb rë. </span>
            <span class="Verse_Number" lang="bzh">8</span>
            <span lang="bzh">Lob he su haḳo ham nos lu nġaa meris rë. Gaḳ he nebaġo, gehe nehevonġ huk niwëëk rot menavimengin buk geranġah, in bë he su abo maggin vu ham. </span>
            <span class="Verse_Number" lang="bzh">9</span>
            <span lang="bzh">He yoh vu bë ġaḳo ham nos lu nġaa, rëḳ ma gehe nehevonġ nebë sënë in bë ham gwelë besepa doḳ he vahamin. </span>
            <span class="Verse_Number" lang="bzh">10</span>
            <span lang="bzh">He nado ving ham wirek, lob he vo horek vu ham nebë sënë bë: Mehöti bë ni tebö in huk megëp sehëb, og ham su bo nos vu yi. </span>
            <span class="Verse_Number" lang="bzh">11</span>
            <span lang="bzh">Rëḳ mu he hanġo ġaġek bë ham vahi deneggëp sehëb gesu denevonġ huk ti rë, gaḳ yö medo deneraḳ nij in mehö ngwë hir nġaa. </span>
            <span class="Verse_Number" lang="bzh">12</span>
            <span lang="bzh">He tu Mehöböp Yesu Kerisi yi hur om sën he vo horek vu alam nebë saga bahee vu sir bë degevonġ huk nivesa bedemedo gedegeḳo monë jaḳ, bemëm debaġo yö hir nos jaḳ medega niröp.</span>
          </div>
          <div class="Paragraph">
            <span class="Verse_Number" lang="bzh">13</span>
            <span lang="bzh">Log arig lo, ham su nimin tebö in huk nivesa, gaḳ ham medo gwevonġ noh vu buk. </span>
            <span class="Verse_Number" lang="bzh">14</span>
            <span lang="bzh">Rëḳ mu nabë mehöti su sepa doḳ ġaġek pin sën he ḳevu loḳ ḳapiya agi rë, og ham nġo jaḳ mehö saga ni nivesa, beham nġo medo ading in yi. Lob mëm rëḳ ni namum in yi nġaa sën nevonġ lo begërin yi. </span>
            <span class="Verse_Number" lang="bzh">15</span>
            <span lang="bzh">Rëḳ mu ham su gwelë mehö sënë paya rot, gaḳ ham kwamin bo nabë ham arimin rëḳ nevonġ paya, om ham bo kwa nivesa vu yi.</span>
          </div>
        </div>
        <div class="scrSection">
          <div class="Section_Head">
            <span lang="bzh">Paulus Semu Ġaġek Hus</span>
          </div>
          <div class="Paragraph">
            <span class="Verse_Number" lang="bzh">16</span>
            <span lang="bzh">Hil Mehöböp sën ayo neggëp revuh lo gevonġ beham ayomin gëp revuh in nġaa pin sën töḳ vu ham lo, begëp noh vu buk pin. Log Mehöböp medo geving ham pin.</span>
          </div>
          <div class="Paragraph">
            <span class="Verse_Number" lang="bzh">17</span>
            <span lang="bzh">Sa Paulus sënë, senġo kwaġ nevo ham bemëm sa ḳevu ġaġek dus ti sënë raḳ senġo nemaġ yoh vu sën sa nehevonġ loḳ sa ḳapiya pin lo, in bë ham jaḳ ni nabë senġo ḳevu yönon.</span>
          </div>
          <div class="Paragraph">
            <span class="Verse_Number" lang="bzh">18</span>
            <span lang="bzh">Hil Mehöböp Yesu Kerisi yi semusemu medo geving ham pin.</span>
          </div>
        </div>
      </div>
    </div>
    <div class="scrBook">
      <span class="scrBookName" lang="bzh">øAPIYA SËN PAULUS KEVU MUÆINSËN VU TIMOTI</span>
      <div class="Title_Main">
        <span lang="bzh">ḲAPIYA SËN PAULUS KEVU MUĠINSËN VU TIMOTI</span>
      </div>
      <div class="columns">
        <div class="scrSection">
          <div class="Section_Head">
            <span lang="en">
            </span>
          </div>
          <div class="Paragraph1">
            <span class="Chapter_Number" lang="bzh">1</span>
            <span class="Verse_Number1" lang="bzh">1</span>
            <span lang="bzh">Sa Paulus sën Yesu Kerisi yi sinarë sa. Anutu sën ḳo hil yom vu yi lo luho Kerisi Yesu sën hil navo kwad in lo, yö denër bë sa ġevonġ huk sagi. </span>
            <span class="Verse_Number" lang="bzh">2</span>
            <span lang="bzh">Lob sa ḳevu ḳapiya sënë yök vu honġ Timoti sën sa nehalë honġ bë sa naluġ anon honġ in ayom neya timu vu Kerisi lo. Hil Amad Anutu luho hil Mehöböp Kerisi Yesu degevonġ semusemu vu honġ los kwaj gevonġin honġ, gedegevonġ bayom gëp revuh.</span>
          </div>
        </div>
        <div class="scrSection">
          <div class="Section_Head">
            <span lang="bzh">Hil Dahun Ġaġek Kuungsën Na</span>
          </div>
          <div class="Paragraph">
            <span class="Verse_Number" lang="bzh">3</span>
            <span lang="bzh">Wirek sa hevonġin bë sena Masedonia jaḳ, lob senër vu honġ, rëḳ sa bë nanër gökin nah vu honġ nabë: ḳemedo Epesus in ġenanërin alam vahi saga nabë su desarömin ġaġek kuungsën doḳ na medetahu alam doḳ. </span>
            <span class="Verse_Number" lang="bzh">4</span>
            <span lang="bzh">Log ġenanër vu sir nabë degevuu ḳeriing los ġaġek sën denetateḳin degwaj lo na, in ġaġek nebë sagi nevonġ mekwaj kwaj. Gaḳ su neloḳ vu sir bayoj neya timu vu Anutu rë. </span>
            <span class="Verse_Number" lang="bzh">5</span>
            <span lang="bzh">Sa hevonġ horek sënë yök vu honġ raḳ degwa timu sënë: Sa hevonġin bë desepa doḳ bayoj niröp jaḳ gekwaj veröḳ jaḳ bayoj na timu vu Yesu, lob mëm demedo los ahëj geving sir. </span>
            <span class="Verse_Number" lang="bzh">6</span>
            <span lang="bzh">Yönon, in alam vahi devuu aggata niröp sënë ya, geya deneketul loḳ in ġaġek meris medenesap sir in jeggin jeggin. </span>
            <span class="Verse_Number" lang="bzh">7</span>
            <span lang="bzh">Alam sënë denekuung bë detu alam horek degwa. Rëḳ su deneraḳ yö hir ġaġek sën denevengwënġ raḳ lo degwa ni rë, log sir duġin ġaġek sënë degwa ving.</span>
          </div>
          <div class="Paragraph">
            <span class="Verse_Number" lang="bzh">8</span>
            <span lang="bzh">Nabë hil ġalë Anutu yi horek niröp nabë neggëp in bë tato aggata niröp vu hil, og hil rëḳ ajaḳ ni nabë nġaa nivesa. </span>
            <span class="Verse_Number" lang="bzh">9</span>
            <span lang="bzh">Yönon, hil araḳ ni bë horek og su yam in bë nanërin alam sën nijröp raḳ lo rë, gaḳ yam in bë nanërin alam sën denekeyëh horek lo, los alam sën denevonġ nġaa jeggin jeggin los nengaj dahis lo. Geyam in bë nanërin alam sën deneruu demij vu Anutu lo, los alam nij paya, gesir sën denevasap Anutu yi nġaa vabuung lo, gesir sën denesepa loḳ nġaa dob yi mu lo; geyam in bë nanërin alam sën denesis amaj los ataj medenediiḳ lo, los alam sën denesis mehönon vahi medenediiḳ lo ving. </span>
            <span class="Verse_Number" lang="bzh">10</span>
            <span lang="bzh">Geyam in bë nanërin maluh los avëh sën denevonġ baggëb lo los denevonġ paya vu maluh ngwë lo. Geyam in bë nanërin alam sën deneggodeḳ alam in bë degeḳo monë jaḳ sir lo, los alam ġaġek tetuhin sën, galam sën denelah ġaġek vun lo. Yönon, horek yam in bë nanërin nġaa nebë sënë los nġaa nipaya vahi pin sën nevonġ paya vu ġaġek anon lo. </span>
            <span class="Verse_Number" lang="bzh">11</span>
            <span lang="bzh">Ġaġek anon sënë neggëp loḳ Bengö Nivesa sën Anutu vo vu sa in bë sa nanër ranġah lo, log Bengö Nivesa sagi netateḳin Anutu arë böp los niwëëk vu hil bë semusën ala yi.</span>
          </div>
        </div>
        <div class="scrSection">
          <div class="Section_Head">
            <span lang="bzh">Paulus Ahë Nivesa Vu Anutu In Kwa Pesivin Yi</span>
          </div>
          <div class="Paragraph">
            <span class="Verse_Number" lang="bzh">12</span>
            <span lang="bzh">Hil Mehöböp Kerisi Yesu vo niwëëk vu sa, gekwa nevo sa bë seyoh vu bë sa ġevonġ yi huk, lob vonġ huk sënë loḳ ya sa nemaġ, lom sa ahëġ nivesa vu yi. </span>
            <span class="Verse_Number" lang="bzh">13</span>
            <span lang="bzh">Yönon, wirek og senër pelë raḳ yi, log sa nehevonġ beġö vu yi alam rot gesa nehaḳo sa raḳ vu yi panġsën. Sa nehevonġ nebë saga in sa su raḳ degwa ni rë, gesa su hevonġ ving yi rë, rëḳ ma gekwa pesivin sa. </span>
            <span class="Verse_Number" lang="bzh">14</span>
            <span lang="bzh">Lob Mehöböp vonġ semusemu nġahiseḳë rot vu sa, bemëm sayoġ neya timu vu Yesu Kerisi, besahëġ ving yi panġsën. </span>
            <span class="Verse_Number" lang="bzh">15</span>
            <span lang="bzh">Ġaġek sënëḳ yönon rot, beyoh vu bë alam pin degenġo medegevonġ geving nabë Kerisi Yesu luḳ yam dob in bë geḳo hil alam nid paya nom vu yi. Lob sa mehö niġ paya veröḳ yi rot kesuu alam nij paya vahi pin. </span>
            <span class="Verse_Number" lang="bzh">16</span>
            <span lang="bzh">Rëḳ mu Kerisi Yesu kwa vonġin sa muġin betato ranġah raḳ sa bë nejom yi ahon rot. Lob alam vahi pin sën rëḳ ayoj na timu vu yi lo degelë jaḳ sa bedejaḳ ni nabë rëḳ kwa gevonġin sir nabë saga geving, bedemedo malaj-tumsën degwata. </span>
            <span class="Verse_Number" lang="bzh">17</span>
            <span lang="bzh">Om hil ġaḳo mehö-los-bengö sën nedo degwata los degwata lo arë jaḳ. Arë böpata los niwëëk gëp ranġah beyö gëp degwata los degwata, in mehö sënë og su nediiḳ rë, gehil su ayoh vu bë ġalë yi rë, log yiḳ yi perurek timu saga sën Anutu soġek.</span>
          </div>
        </div>
        <div class="scrSection">
          <div class="Section_Head">
            <span lang="bzh">Timoti Bare Niwëëk Begedu Alam Sën Denesis Beġö Vu Anutu Lo</span>
          </div>
          <div class="Paragraph">
            <span class="Verse_Number" lang="bzh">18</span>
            <span lang="bzh">Naluġ Timoti-e! Sebo horek sënë vu honġ nabë: Kwam bo ġaġek sën alam-denenër-ġaġek-ranġahsën denër raḳ honġ wirek lo. Ġebasu ġaġek sagi doḳ na ayom, loḳ mëm pasanġ gwevonġ beġö meġebare niwëëk nabë mehö-beġö-yi nivesa ti. </span>
            <span class="Verse_Number" lang="bzh">19</span>
            <span lang="bzh">Lob gwevonġ geving niwëëk meġebare, geġemedo los ayom niröp. In alam vahi su denesepa loḳ nġaa nivesa in bë ayoj niröp jaḳ rë, om sën deneyoh paya medevasap sir nebë sën yaġ ya mesis yi raḳ saap. </span>
            <span class="Verse_Number" lang="bzh">20</span>
            <span lang="bzh">Yiḳ Humenaius luho Aleksander devonġ nebë sënë, lob sa hevonġ luho loḳ yah Satan nema in bë luho degeḳo vanë medejaḳ ni, in luho su denanër pelësën jaḳ Anutu arë nah gökin.</span>
          </div>
        </div>
        <div class="scrSection">
          <div class="Section_Head">
            <span lang="bzh">Hil Najom Jaḳ Nabë Sënë</span>
          </div>
          <div class="Paragraph1">
            <span class="Chapter_Number" lang="bzh">2</span>
            <span class="Verse_Number1" lang="bzh">1</span>
            <span lang="bzh">Sa bë nanër niwëëk vu honġ nabë ham gwevonġ nġaa sënë natu muġinsën: Ham najom jaḳ in alam pin. Ham kwetaġ vu Anutu nabë doḳ vu sir, bebo niwëëk vu sir medebare, log ham najom jaḳ los kwamin vesa vu yi in sir. </span>
            <span class="Verse_Number" lang="bzh">2</span>
            <span lang="bzh">Log su kwam birek in alam-los-bengöj galam pin sën denetu ala medeneġin hil lo. Gaḳ ġenajom jaḳ in sir noh vu buk in mëm hil sepa doḳ Anutu meġaḳo arë jaḳ niröp, log hil medo nivesa genġaa maggin su dahun hil. </span>
            <span class="Verse_Number" lang="bzh">3</span>
            <span lang="bzh">Jomraḳsën nabë sënë og mëm yoh vu, bAnutu sën ḳo hil yom lo rëḳ kwa vesa in. </span>
            <span class="Verse_Number" lang="bzh">4</span>
            <span lang="bzh">Neḳo hil yom vu yi, genevonġ in bë geḳo alam pin nom geving, bemëm dejaḳ ġaġek anon degwa ni. </span>
            <span class="Verse_Number" lang="bzh">5</span>
            <span lang="bzh">In hil araḳ ni bë Anutu yö timu nedo, log Mehö mamer-yi timu nare loḳ Anutu los mehönon vuheng atov. Yiḳ yi Kerisi Yesu, geyi mehönon. </span>
            <span class="Verse_Number" lang="bzh">6</span>
            <span lang="bzh">Lob töḳ yam ranġah loḳ yi buk niröp sën Anutu yö ggooin raḳ menër lo, bediiḳ loḳ yah alam pin bej in baġo sir nom. </span>
            <span class="Verse_Number" lang="bzh">7</span>
            <span lang="bzh">Log Anutu ggooin sa raḳ bë sa natu sinarë beġevonġ yi huk menanër yi ġaġek sënë ranġah. Sagi og sa su nehekuung raḳ rë, gaḳ sa nanër yönon. Geggooin sa raḳ, menevonġ sa ya vu alam-yu-ngwë in bë sa tateḳin ġaġek vu sir bayoj na timu vu yi medejaḳ ġaġek anon ni. </span>
            <span class="Verse_Number" lang="bzh">8</span>
            <span lang="bzh">Nebë sënë, om sa hevonġin bë alam denajom jaḳ noh vu nyëġ pin. Rëḳ mu degevuu ġaġek petupeksën los ahë sengënsën na gedepesu nemaj in nġaa nipaya loḳ mëm debarah nemaj jaḳ medenajom jaḳ na vu Anutu.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġaġek Raḳ Avëh</span>
          </div>
          <div class="Paragraph">
            <span class="Verse_Number" lang="bzh">9</span>
            <span lang="bzh">Log sa hevonġin ving bë: Avëh dedahun sir bedejöp röpröp lu nġaa nivesa sën yiḳ yoh vu bë avëh dejöp lo. Gaḳ su degeḳo sir jaḳ medebii yuj los debuneḳ vu navij jaḳ ḳumḳum goor lu vuneḳsën malanġeri aggagga, los röpröp sën yi monë böpata lo. </span>
            <span class="Verse_Number" lang="bzh">10</span>
            <span lang="bzh">Gaḳ degevonġ huk nivesa aggagga noh vu sën Anutu yi hur avëh lo degevonġ lo, og mëm sënë natu hir vuneḳsën anon rot. </span>
            <span class="Verse_Number" lang="bzh">11</span>
            <span lang="bzh">Avëh dedahun sir bayej nama gedegenġo ġaġek medejaḳ ni nivesa. </span>
            <span class="Verse_Number" lang="bzh">12</span>
            <span lang="bzh">Sa hevonġin bë avëh ti su natu tatovaha ma ggev vu maluh rë, gaḳ sir avëh og avij gemir gemedo denapöö jaḳ ġaġek mu. </span>
            <span class="Verse_Number" lang="bzh">13</span>
            <span lang="bzh">In degwa nebë Anutu semu Adam muġin loḳ mëm semu Eva tamusën. </span>
            <span class="Verse_Number" lang="bzh">14</span>
            <span lang="bzh">Lob Adam su bë nenga vu ġaġek kuungsën rë, gaḳ avëh mu yö keyëh mebë nenga vu ġaġek. </span>
            <span class="Verse_Number" lang="bzh">15</span>
            <span lang="bzh">Rëḳ mu avëh hir huk bë degeḳo naluj, om yiḳ degevonġ nabë saga, gayoj na timu vu Yesu geving bahëj nivesa vu mehönon medesepa doḳ aggata niröp los degeġin sir nivesa, og Anutu rëḳ geḳo sir nah vu yi.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġaġek Raḳ Ggev Sën Deneġin Kerisi-yi-alam Lo</span>
          </div>
          <div class="Paragraph1">
            <span class="Chapter_Number" lang="bzh">3</span>
            <span class="Verse_Number1" lang="bzh">1</span>
            <span lang="bzh">Ġaġek sënë og yönon: Bë mehöti gevonġin nabë natu ggev begeġin Kerisi-yi-alam, og sënëḳ gevonġ in huk nivesa ti. </span>
            <span class="Verse_Number" lang="bzh">2</span>
            <span lang="bzh">Nebë sënë, om ggev geġin yi nivesa in nġaa nipaya su gëp vu yi. Yiḳ geḳo avëh timu natu venë. Su gevonġ nġaa jeggin jeggin, gaḳ yiḳ sepa doḳ kwa nivesa mu megevonġ huk niröp pin, gegeġin alam vatëveḳ nivesa, getateḳin Anutu yi ġaġek nivesa megero. </span>
            <span class="Verse_Number" lang="bzh">3</span>
            <span lang="bzh">Ggev nebë sënë og su nanum panġsën mekeyevin, log su ahë sengën jaḳ pevis, gaḳ nahubin alam gesu gevonġ beġö jeggin jeggin, gesu gëp natumin monë panġsën. </span>
            <span class="Verse_Number" lang="bzh">4</span>
            <span lang="bzh">Geyö geġin venë lo nalu lo nivesa begevonġ benalu lo nengaj yes vu aye medegurek babu. </span>
            <span class="Verse_Number" lang="bzh">5</span>
            <span lang="bzh">In mehö sën su neġin venë lo nalu lo nivesa rë lo, og su yoh vu bë rëḳ natu Anutu-yi-alam lo hir ggev megeġin sir nivesa rë. </span>
            <span class="Verse_Number" lang="bzh">6</span>
            <span lang="bzh">Log ham su gwevonġ bemehö mewis ti sën nahën neggërin yi yom vu Kerisi lo natu ggev. In rëḳ geḳo yi jaḳ jaḳ lob rëḳ bës benatöḳ vu nyëvewen nabë Satan. </span>
            <span class="Verse_Number" lang="bzh">7</span>
            <span lang="bzh">Om nabë hil ġetunġ mehöti natu ggev, og alam dahis la denanër geving rë nabë yi mehö nivesa, og mëm yoh vu bë natu ggev. Gaḳ nabë hil su ġanġo rë, og maḳ rëḳ ġaġek nipaya natöḳ ranġah jaḳ yi, lob doḳ Satan yi ġegweeng.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġaġek Raḳ Kerisi-yi-alam Hir Hur</span>
          </div>
          <div class="Paragraph">
            <span class="Verse_Number" lang="bzh">8</span>
            <span lang="bzh">Log gwetunġ alam sën kwaj nivesa lo denatu Kerisi-yi-alam hir hur geving nabë saga. Alam sën su denevonġ kwaj luu rë lo, galam sën su denenum wain rot medenekeyevin rë lo, galam sën su ggëp denetumin monë luu nġaa rë lo. </span>
            <span class="Verse_Number" lang="bzh">9</span>
            <span lang="bzh">Gaḳ mëm sir sën ayoj yö neggëp niröp gedeneraḳ ġaġek-anon-vonġvingsën-yi ni venuh lo og mëm. </span>
            <span class="Verse_Number" lang="bzh">10</span>
            <span lang="bzh">Ham seggi sir namuġin rë, loḳ nabë ġaġek ti su neggëp vu sir rë, og mëm denatu Kerisi-yi-alam hir hur. </span>
            <span class="Verse_Number" lang="bzh">11</span>
            <span lang="bzh">Log ham gwetunġ avëh sën kwaj nivesa lo geving nabë saga. Avëh sën su denenër ġaġek nipaya yah nenga raḳ mehö ngwë rë lo, gesu denevonġ nġaa jeggin jeggin rë lo, gaḳ denenër ġaġek niröp bedenevonġ yoh vu lo.</span>
          </div>
          <div class="Paragraph">
            <span class="Verse_Number" lang="bzh">12</span>
            <span lang="bzh">Lob Kerisi-yi-alam hir hur lo, og degeḳo avëh ti ti natu venëj, lob degeġin venëj los naluj nivesa. </span>
            <span class="Verse_Number" lang="bzh">13</span>
            <span lang="bzh">Lob sir sën detu Kerisi-yi-alam hir hur bedenevonġ huk nivesa lo, og rëḳ bengöj nivesa, lob deyoh vu bë rëḳ degevonġ Kerisi Yesu yi huk nivesa los niwëëk.</span>
          </div>
        </div>
        <div class="scrSection">
          <div class="Section_Head">
            <span lang="bzh">Anutu Yi Aggata Degwa</span>
          </div>
          <div class="Paragraph">
            <span class="Verse_Number" lang="bzh">14</span>
            <span lang="bzh">Yönon, gwëbeng sa neḳevu ḳapiya sënë yök vu honġ, rëḳ mu sa bë nök vu honġ pevis. </span>
            <span class="Verse_Number" lang="bzh">15</span>
            <span lang="bzh">Rëḳ mu nabë sa su nök pevis rë, og gwelë ġaġek sënë megejaḳ ni nabë Anutu-yi-alam sën detu Mehöböp Mala-tumsën-degwa yi alam lo, og rëḳ degevonġ nabë sënë in deneġin ġaġek anon medeneġadu. </span>
            <span class="Verse_Number" lang="bzh">16</span>
            <span lang="bzh">Yönon, ġaġek sën duu hil yah vetii Anutu lo, og ġaġek böpata rot bedegwa neggëp. Ġaġek sënë nebë:</span>
          </div>
          <div class="Line1">
            <span lang="bzh">Tu mehönon raḳ betöḳ yam ranġah,</span>
          </div>
          <div class="Line2">
            <span lang="bzh">log Anon Vabuung tateḳin yi degwa bë yi mehö yohvu.</span>
          </div>
          <div class="Line1">
            <span lang="bzh">Angër delë yi,</span>
          </div>
          <div class="Line2">
            <span lang="bzh">log bengö yoh vu alam dahis.</span>
          </div>
          <div class="Line1">
            <span lang="bzh">Mehönon ayoj neya timu vu yi,</span>
          </div>
          <div class="Line2">
            <span lang="bzh">lob Anutu ḳo yi raḳ yah vavunë beḳo arë raḳ.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġaġek Raḳ Alam Tetuhinsën</span>
          </div>
          <div class="Paragraph1">
            <span class="Chapter_Number" lang="bzh">4</span>
            <span class="Verse_Number1" lang="bzh">1</span>
            <span lang="bzh">Anon Vabuung nër ranġah bë dus jaḳ Buk-tamusën og alam vahi rëḳ degevuu ġaġek sën hil nehevonġ ving lo na, getum rëḳ degebë nengaj vu memö kuungsën ayej bedesepa doḳ Satan yi angër nipaya lo hir ġaġek. </span>
            <span class="Verse_Number" lang="bzh">2</span>
            <span lang="bzh">Nġaa sënë rëḳ nam vu alam kwaj luu sën denenër ġaġek kuungsën lo. Alam sënë rëḳ ayoj bev rasap nabë aën niḳerus, besu deyoh vu bë deseggi nġaa nipaya los niröp medejaḳ ni rë. </span>
            <span class="Verse_Number" lang="bzh">3</span>
            <span lang="bzh">Log alam saga rëḳ denanërin nabë maluh los avëh su degeḳo sir, gaḳ demedo bu, log rëḳ denanërin nos los reggu vahi nabë hil su aġa. Rëḳ mu su yoh vu rë, gaḳ Anutu yö tunġ nġaa pin sënë in bë hil mehönon sën hil ayod neya timu vu yi menaraḳ yi ġaġek anon ni lo, hil aġa gahëd nivesa vu Anutu. </span>
            <span class="Verse_Number" lang="bzh">4</span>
            <span lang="bzh">In nġaa pin sën Anutu tunġ lo og nivesa, om hil su ajuuk, gaḳ hil nanër ahëd nivesa vu Anutu gehil aġa. </span>
            <span class="Verse_Number" lang="bzh">5</span>
            <span lang="bzh">Ëë, yönon, Anutu yi ġaġek los hil jomraḳsën saga nevonġ benivesa neraḳ.</span>
          </div>
        </div>
        <div class="scrSection">
          <div class="Section_Head">
            <span lang="bzh">Timoti Tu Kerisi Yi Hur Nivesa</span>
          </div>
          <div class="Paragraph">
            <span class="Verse_Number" lang="bzh">6</span>
            <span lang="bzh">Log nabë ġenanër ġaġek pin saga vu hil arid lo sën Kerisi-yi-alam lo, og mëm saga rëḳ tato nabë ġetu Yesu Kerisi yi hur nivesa ti geġenesepa loḳ ġaġek niröp meġeneraḳ ġaġek sën hil nehevonġ ving lo degwa ni. </span>
            <span class="Verse_Number" lang="bzh">7</span>
            <span lang="bzh">Rëḳ mu nim dëlin ḳeriing nipaya los avëh atov hir ġaġek turinsën meris meris, gaḳ mëm ġetahu honġ doḳ Anutu yi aggata nivesa. </span>
            <span class="Verse_Number" lang="bzh">8</span>
            <span lang="bzh">Yönon, hil netahu hil loḳ nġaa navid yi in bë hil navid genġoin, rëḳ mu yiḳ neloḳ vu hil paya teka mu. Gaḳ mu nabë hil tahu hil doḳ Anutu yi aggata, og yoh vu bë rëḳ doḳ vu hil panġsën rot. Sagi og yoh vu bë doḳ vu hil vu buk sën hil nado gwëbeng agi, gehil rëḳ medo malad-tumsën vu tamusën geving.</span>
          </div>
          <div class="Paragraph">
            <span class="Verse_Number" lang="bzh">9</span>
            <span lang="bzh">Ġaġek sënëḳ yönon rot, beyoh vu bë alam pin degenġo medegevonġ geving. </span>
            <span class="Verse_Number" lang="bzh">10</span>
            <span lang="bzh">Om sën hil nehevonġ huk böp los nid ḳerus ḳerus. Hil ahurek Anutu sën mala-tumsën degwa lo babu in nevonġin bë geḳo alam pin nom vu yi, lob ḳo hil sën hil ayod neya timu vu yi lo yom yönon. </span>
            <span class="Verse_Number" lang="bzh">11</span>
            <span lang="bzh">Om ġenanër ġaġek sënë vu sir meġetahu sir doḳ in desepa doḳ. </span>
            <span class="Verse_Number" lang="bzh">12</span>
            <span lang="bzh">Nabë alam degelë honġ nabë ġenahën maġëm, bekwaj bo nabë honġ mehö meris, og su gwevuu huk rë. Gaḳ ġemedo meġetato aggata vu Kerisi-yi-alam pin jaḳ nġaa pin sën ġenanër los gwevonġ lo. Ġetato vu sir nabë ahëm neving sir yönon gayom neya timu vu Yesu, geġenesepa loḳ nġaa niröp mu. </span>
            <span class="Verse_Number" lang="bzh">13</span>
            <span lang="bzh">Su nim tebö, gaḳ nim wëëk meġenatevin Anutu yi ġaġek vu alam, beġenanër Bengö Nivesa ranġah meġetateḳin vu sir rot bena berup doḳ buk sën senök berup vu honġ lo. </span>
            <span class="Verse_Number" lang="bzh">14</span>
            <span lang="bzh">Su nim yes yes in Anutu yi semusën sën vo vu honġ lo, in alam ggev debë nemaj raḳ honġ wirek. Log alam-denenër-ġaġek-ranġahsën denër bë semusën sënë rëḳ natöḳ vu honġ. </span>
            <span class="Verse_Number" lang="bzh">15</span>
            <span lang="bzh">Om gweġin huk sagi nivesa noh vu buk beġemedo doḳ rot, lob mëm alam pin rëḳ degelë nabë honġ huk neya nivesa. </span>
            <span class="Verse_Number" lang="bzh">16</span>
            <span lang="bzh">Gweġin honġ los huk sën ġenevonġ agi bekwam bo ġaġek sën ġetahu sir doḳ lo nivesa. Gwevonġ huk sënë niwëëk rot, og mëm rëḳ gweḳo honġ nom vu Anutu, begweḳo alam sën degenġo honġ ġaġek lo nom geving.</span>
          </div>
        </div>
        <div class="scrSection">
          <div class="Section_Head">
            <span lang="bzh">Timoti Geli Alam Doḳ Aggata Niröp</span>
          </div>
          <div class="Paragraph1">
            <span class="Chapter_Number" lang="bzh">5</span>
            <span class="Verse_Number1" lang="bzh">1</span>
            <span lang="bzh">Su ġebo ġaġek jaḳ alam böp, gaḳ gwelë sir nabë amam lo benahub ġebo horek vu sir. Log gwelë alam maġëm nabë arim lo sir. </span>
            <span class="Verse_Number" lang="bzh">2</span>
            <span lang="bzh">Log avëh böp og gwelë sir nabë atam lo, log gwelë avëh avö nabë avëhnöm lo genġaa nipaya nök gëp.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġaġek Raḳ Avëh Alov</span>
          </div>
          <div class="Paragraph">
            <span class="Verse_Number" lang="bzh">3</span>
            <span lang="bzh">Log gweġin avëh alov lo sën reggaj diiḳ gehej alam ma lo nivesa. </span>
            <span class="Verse_Number" lang="bzh">4</span>
            <span lang="bzh">Gaḳ avëh alov sën nalu lo ma bu lo denedo lo, og mëm dejaḳ ni nivesa nabë hir huk neggëp bë dedoḳ vu amaj los ataj gebuj medegeġin sir nivesa doḳ nah sën deneġin sir wirek lo. In Anutu kwa vesa in nġaa nebë sënë. </span>
            <span class="Verse_Number" lang="bzh">5</span>
            <span lang="bzh">In avëh alov sën yö perurek timu nedo lo, og rëḳ ayo na timu vu Anutu rot, lob rëḳ benġev jaḳ meketaġ na vu Anutu in alam buk geranġah. </span>
            <span class="Verse_Number" lang="bzh">6</span>
            <span lang="bzh">Rëḳ mu avëh alov sën yö kwa nevo nġaa sën nesemu navi mu lo, og nahën nedo vesa rëḳ mu tu nġaa diiḳsën. </span>
            <span class="Verse_Number" lang="bzh">7</span>
            <span lang="bzh">Om ġenanër nġaa sënë tato vu avëh geving, in desepa doḳ medemedo niröp geġaġek la su gëp vu sir. </span>
            <span class="Verse_Number" lang="bzh">8</span>
            <span lang="bzh">Rëḳ mu nabë mehöti su geġin yö yi alam nivesa rë, og mehö sënë su ayo neya timu vu Yesu rë. Yönon, nabë mehöti su geġin sir sën losho begganġ ayo timu lo nivesa rë, og yi mehö nipaya veröḳ yi rot kesuu alam dahis.</span>
          </div>
          <div class="Paragraph">
            <span class="Verse_Number" lang="bzh">9</span>
            <span lang="bzh">Lob nabë kwevu avëh alov arëj nabë Kerisi-yi-alam degeġin sir, og kwevu sir nabë sënë arëj: Avëh sën raḳ maluh timu rëḳ diiḳ genedo alov, lob yi ta mehödahis löö ya ggovek lo. </span>
            <span class="Verse_Number" lang="bzh">10</span>
            <span lang="bzh">Gavëh sën alam denenër bengö bë nevonġ nġaa pin nivesa lo, og kwevu avëh nabë sënë lo arëj. Gavëh sën neġin nalu lo nivesa, genevet alam vatëveḳ, geneḳo Kerisi-yi-alam vahi raḳ geneloḳ vu alam sën denetöḳ vu maggin lo, genevonġ huk nivesa vesa aggagga lo. Kë', avëh nabë sënë og mëm kwevu arëj. </span>
            <span class="Verse_Number" lang="bzh">11</span>
            <span lang="bzh">Gaḳ su kwevu avëh sën nahën navij mewis gereggaj nediiḳ lo arëj, in rëḳ ayoj gurek in maluh, bahëj geving nabë dejaḳ maluh ngwë gökin, lob su kwaj bo Kerisi timu rë. </span>
            <span class="Verse_Number" lang="bzh">12</span>
            <span lang="bzh">Lob alam rëḳ denanër sir nabë nij paya, in dekeyëh ġaġek sën denër bë degevonġ huk vu Kerisi timu lo. </span>
            <span class="Verse_Number" lang="bzh">13</span>
            <span lang="bzh">Rëḳ su rëḳ degevonġ nabë sënë mu rë. Gaḳ rëḳ nij tebö jaḳ pevis medegëp sehëb, gedegetup doḳ alam hir begganġ medenenġo mehö ngwë hir ġaġek medejaḳ nij in mena detanë medenanër ġaġek aggagga sën hil su ayoh vu bë nanër rë lo. </span>
            <span class="Verse_Number" lang="bzh">14</span>
            <span lang="bzh">Nebë sënë om sa bë avëh alov sën nahën navij mewis lo, og dejaḳ reggaj nah in degeḳo naluj meyö degeġin doḳ hir begganġ. Yiḳ degevonġ nabë sënë in Mehö sën nesis beġö vu hil lo su natöḳ vu ġaġek nipaya ti menanër jaḳ hil. </span>
            <span class="Verse_Number" lang="bzh">15</span>
            <span lang="bzh">In ġeraḳ ni bë avëh la devuu aggata nivesa ya ggovek ya nebë sënë gedenesepa loḳ Satan. </span>
            <span class="Verse_Number" lang="bzh">16</span>
            <span lang="bzh">Nabë Anutu yi hur avëh ti yi alam la reggaj denadiiḳ gedemedo alov, og avëh saga yö geġin sir. Yö gevonġ nabë sënë in su debo maggin vu Kerisi-yi-alam vahi medegeġin sir. Nabë sënë in Kerisi-yi-alam mëm yiḳ degeġin avëh alov sën hir alam main sir lo mu.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġaġek Raḳ Alam Ggev</span>
          </div>
          <div class="Paragraph">
            <span class="Verse_Number" lang="bzh">17</span>
            <span lang="bzh">Alam ggev sën denevonġ huk nivesa rot lo, og ham sën Kerisi-yi-alam ham lo gweḳo arëj jaḳ geham doḳ vu sir nivesa rot. Sënëḳ sa nanër alam ggev sën denevonġ huk niwëëk medenenër Anutu yi ġaġek ranġah medenetateḳin nivesa vu alam lo. </span>
            <span class="Verse_Number" lang="bzh">18</span>
            <span lang="bzh">Nabë saga in ġaġek neggëp loḳ Anutu-yi-ḳapiya nebë, &lt;&lt;Su ġetaya burmakau sën denevonġ huk bedenevaḳë wit* lo avij,&gt;&gt; gaḳ gëp in yiḳ dega teka! In ġaġek ngwë neggëp ving bë, &lt;&lt;Mehö sën nevonġ huk lo, og yoh vu bë geḳo nyëvewen jaḳ.&gt;&gt;</span>
          </div>
          <div class="Paragraph">
            <span class="Verse_Number" lang="bzh">19</span>
            <span lang="bzh">Log nabë mehö ti nanër ggev ti nabë nevonġ paya, og su gwebë nengam vu aye, gaḳ mëm nabë mehö luu ma mehö löö denanër og mëm. </span>
            <span class="Verse_Number" lang="bzh">20</span>
            <span lang="bzh">Gaḳ mëm nabë ggev ti gevonġ nġaa nipaya ti, og ġebarah yi veröḳ jaḳ alam ggev pin malaj, in sir vahi degelë lob degöneng in sir. </span>
            <span class="Verse_Number" lang="bzh">21</span>
            <span lang="bzh">Sa nanër vu honġ niwëëk jaḳ Anutu geKerisi Yesu losho angër sën Anutu ggooin sir raḳ lo malaj nabë: ḳesepa doḳ ġaġek sën sa ḳevu agi niröp, besu kwam bo mehöti doḳ ayom namuġin nabë vonġ paya, ma su vonġ paya rë, gaḳ gwenġo ġaġek nivesa meġeseggi loḳ mëm. Log su ġenanër ġaġek ahëseḳë vu alam vahi geġenanër ġaġek ahë yes vu honġ alam.</span>
          </div>
          <div class="Paragraph">
            <span class="Verse_Number" lang="bzh">22</span>
            <span lang="bzh">Log su gweḳo mehö ti megwevonġ natu ggev pevis rë, in yi nġaa nipaya rëḳ nom peḳa jaḳ honġ geving, om nġo gweġin honġ nivesa in ġemedo nivesa genġaa nipaya su gëp vu honġ.</span>
          </div>
          <div class="Paragraph">
            <span class="Verse_Number" lang="bzh">23</span>
            <span lang="bzh">Log su ġenanum bël kul meris mu rë, gaḳ ġenanum wain teka geving, in gevonġ bahëm medo nivesa, geniraḳsën sën netöḳ vu honġ buk nġahi lo nivesa jaḳ teka.</span>
          </div>
          <div class="Paragraph">
            <span class="Verse_Number" lang="bzh">24</span>
            <span lang="bzh">Log alam vahi, og hir nġaa nipaya neggëp ranġah behil pin araḳ ni bë rëḳ denatöḳ vu nyëvewen doḳ nah, rëḳ mu alam vahi, og hir nġaa nipaya yö neggëp vunsën, benahub rë loḳ mëm netöḳ yam ranġah. </span>
            <span class="Verse_Number" lang="bzh">25</span>
            <span lang="bzh">Yiḳ nġaa nivesa vahi neggëp ranġah nebë saga ving, gaḳ nabë neggëp vunsën og yö rëḳ netöḳ yam ranġah tamusën in su yoh vu bë gëp vunsën degwata rë.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġaġek Raḳ Hur Sën Detu Nġaa Meris</span>
          </div>
          <div class="Paragraph1">
            <span class="Chapter_Number" lang="bzh">6</span>
            <span class="Verse_Number1" lang="bzh">1</span>
            <span lang="bzh">Alam pin sën mehö la denebaġo sir medenetu hir nġaa meris lo, nabë Kerisi-yi-alam sir og degurek alaj lo babuj in ġaġek nipaya su jikin Anutu arë los yi ġaġek sën hil nanër lo.</span>
          </div>
          <div class="Paragraph">
            <span class="Verse_Number" lang="bzh">2</span>
            <span lang="bzh">Log hur sën alaj detu Kerisi-yi-alam lo, og su kwaj bo nabë arij om degevonġ huk paya paya gesu degöneng in sir rë. Gaḳ ahëj geving alaj sënë rot in Kerisi-yi-alam sir, gepasanġ degevonġ huk nivesa rot vu sir. Om ġetateḳin vu alam nabë degevonġ nġaa nabë sënë, log ġenanër bedegevonġ.</span>
          </div>
        </div>
        <div class="scrSection">
          <div class="Section_Head">
            <span lang="bzh">Hil Su Ahëd Geving Monë Pangsën</span>
          </div>
          <div class="Paragraph">
            <span class="Verse_Number" lang="bzh">3</span>
            <span lang="bzh">Hil Mehöböp Yesu Kerisi yi ġaġek netateḳin Anutu yi nġaa ranġah menero vu hil niröp. Om nabë mehöti gebë ġaġek sënë geto getahu mehönon doḳ ġaġek agga ngwë, </span>
            <span class="Verse_Number" lang="bzh">4</span>
            <span lang="bzh">og hil ajaḳ ni nabë mehö sënë neḳo yi raḳ meris mu. Su kwa teka neggëp rë, gaḳ kwa nipaya neggëp vu yi. In ahë neving bë luho mehö ngwë degök sir in ġaġek la bedekesuu sir. Log ahë neving bë demehoo sir in ġaġek degwa. Nġaa nebë sënë og nevonġ balam ayoj nesis yi, gedenevonġ beġö, gedenenër pelësën raḳ sir, gekwaj nevo nġaa nipaya raḳ alam vahi. </span>
            <span class="Verse_Number" lang="bzh">5</span>
            <span lang="bzh">Log denenër sir in ġaġek bahëj sengën yoh vu buk in kwaj nipaya, gaḳ ġaġek anon su neggëp vu sir rë, in denekuung bë hil nesepa loḳ Anutu in hil aġorek ḳupeḳ lu nġaa.</span>
          </div>
          <div class="Paragraph">
            <span class="Verse_Number" lang="bzh">6</span>
            <span lang="bzh">Yönon, nabë mehöti sepa doḳ Anutu niröp begelë nġaa sën neggëp vu yi lo nabë yiḳ yoh vu yi, og nelë saga bë neḳo nġaa nġahiseḳë rot. </span>
            <span class="Verse_Number" lang="bzh">7</span>
            <span lang="bzh">In hil atad ḳo hil los nemad meris vu dob, log buk sën hil ġevuu dob lo, og hil rëḳ anah nemad meris nabë saga. </span>
            <span class="Verse_Number" lang="bzh">8</span>
            <span lang="bzh">Om nabë hil nos los tob neggëp vu hil, og yiḳ ggovek behil medo revuh los kwad vesa. </span>
            <span class="Verse_Number" lang="bzh">9</span>
            <span lang="bzh">Rëḳ alam sën kwaj nevo bë degeḳo ḳupeḳ nġahiseḳë rot lo, og seggisën rëḳ natöḳ vu sir, lob rëḳ debës nabë sën mehönon deneḳo reggu luḳ söv. Ayoj nekehe sir in ḳupeḳ lu nġaa, lob denesepa loḳ nġaa kwamasën los nġaa nipaya agga nġahiseḳë, om rëḳ kebu jaḳ sir bedenadiiḳ bemalaj nama. </span>
            <span class="Verse_Number" lang="bzh">10</span>
            <span lang="bzh">In nġaa nipaya aggagga degwa neggëp vu sën alam ahëj neving monë lo. Yönon, alam vahi ahëj neving monë panġsën rot, lob nedadii sir gedenevuu vonġvingsën ya, log denevasap sir raḳ sënë medenetöḳ vu maggin böpata rot.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġenapiiḳ Vu Sën Ġemedo Malam-Tumsën Degwata Lo Niwëëk</span>
          </div>
          <div class="Paragraph">
            <span class="Verse_Number" lang="bzh">11</span>
            <span lang="bzh">Rëḳ mu honġ sën Anutu-yi-alam honġ lo, og gweruu demim vu nġaa nabë sënë geġebeya in. Gaḳ yiḳ nim wëëk meġesepa doḳ nġaa niröp los Anutu yi aggata soġek. Ayom na timu vu yi, log ahëm geving alam panġsën. Ġenajom honġ ahon meġebare niwëëk gemalam yes. </span>
            <span class="Verse_Number" lang="bzh">12</span>
            <span lang="bzh">Ayom neya timu vu Kerisi, om ġetahu doḳ alam sën deneseröġ in bë degeḳo ḳupeḳ-yaġek-yi lo bepasanġ ġeseröġ niwëëk in ġemedo malam-tumsën degwata los degwata. In Anutu ggooin honġ raḳ wirek loḳ buk sën ġenër ranġah raḳ alam nġahiseḳë malaj bë rëḳ ġesepa doḳ ġaġek anon lo. </span>
            <span class="Verse_Number" lang="bzh">13</span>
            <span lang="bzh">Sa nanër vu honġ jaḳ Anutu sën nevo saheng vu nġaa malaj-tumsën pin lo, luho Kerisi Yesu sën nër yi ġaġek anon ranġah raḳ Pontius Pilatus mala gesu ggöneng in rë lo malaj nabë: </span>
            <span class="Verse_Number" lang="bzh">14</span>
            <span lang="bzh">Gweġin ġaġek pin sënë nivesa. Su ġenanër la paya, gesu gwevonġ bemehö ngwë denanër ġaġek nipaya jaḳ. Gaḳ nġo gweġin nivesa begëp niröp, rot behil Mehöböp Yesu Kerisi duḳ nom. </span>
            <span class="Verse_Number" lang="bzh">15</span>
            <span lang="bzh">Yönon, Anutu ggooin yi buk raḳ ggovek ya bë rëḳ tato Kerisi ranġah, lob yiḳ Anutu timu sënë sën semusën degwa geyi ala meneġin nġaa pin los dahis. Alam-los-bengöj pin hir mehö-los-bengö yi, gemehö böp pin hir Mehöböp. </span>
            <span class="Verse_Number" lang="bzh">16</span>
            <span lang="bzh">Yiḳ yi timu sënë sën su nediiḳ rë. Yö nedo loḳ ranġah soġek, om hil su ayoh vu bë ana dus jaḳ yi rë. Mehöti su lë yi rë, gemehöti su yoh vu bë rëḳ gelë yi rë. Arë böpata rot geniwëëk rot berëḳ medo degwata los degwata nabë saga. Yönon.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġaġek Raḳ Alam Sën Deneggorek Nġaa Nġahiseḳë Lo</span>
          </div>
          <div class="Paragraph">
            <span class="Verse_Number" lang="bzh">17</span>
            <span lang="bzh">ḳenanër vu alam sën deneggorek nġaa-dob-yi nġahiseḳë lo nabë su degeḳo sir jaḳ vu alam vahi, gesu kwaj na vu hir nġaa sënë nabë doḳ vu sir, in rëḳ mala nama na pevis. Gaḳ mëm ayoj na timu rot vu Anutu, in yi saga yö nevonġ yi nġaa nivesa vesa nġahiseḳë vu hil in bë hil medo los kwad vesa. </span>
            <span class="Verse_Number" lang="bzh">18</span>
            <span lang="bzh">ḳenanër vu alam sën deneggorek nġaa aga nabë degevonġ huk nivesa vesa nġahiseḳë, log degevonġ nġatum bedebo hir nġaa gelek alam bededoḳ vu sir medegero. </span>
            <span class="Verse_Number" lang="bzh">19</span>
            <span lang="bzh">Nabë degevonġ nabë saga, og rëḳ dengupin nġaa nġahiseḳë in doḳ vu sir vu tamusën, lob deyoh vu bë rëḳ denatöḳ vu mala-tumsën soġek.</span>
          </div>
        </div>
        <div class="scrSection">
          <div class="Section_Head">
            <span lang="bzh">Gweġin Honġ Huk Nivesa</span>
          </div>
          <div class="Paragraph">
            <span class="Verse_Number" lang="bzh">20</span>
            <span lang="bzh">O Timoti, gweġin huk sën Anutu vo loḳ yök nemam aga nivesa. Gweruu demim vu ġaġek meris meris pin sën anon ma lo, los ġaġek jeggin jeggin sën su neya niröp vu Anutu yi ġaġek rë lo. Log gweruu demim vu ġaġek sën denenër medenekuung raḳ bë kwa böpata neggëp loḳ, rëḳ ma genesis beġö vu Anutu yi ġaġek lo. </span>
            <span class="Verse_Number" lang="bzh">21</span>
            <span lang="bzh">Alam vahi ahëj neving ġaġek nebë saga bedeneḳo raḳ, lob deneyoh paya in ġaġek anon. Anutu yi semusemu medo geving ham.</span>
          </div>
        </div>
      </div>
    </div>
    <div class="scrBook">
      <span class="scrBookName" lang="bzh">øAPIYA SËN PAULUS KEVU NETU LUU VU TIMOTI</span>
      <div class="Title_Main">
        <span lang="bzh">ḲAPIYA SËN PAULUS KEVU NETU LUU VU TIMOTI</span>
      </div>
      <div class="columns">
        <div class="scrSection">
          <div class="Section_Head">
            <span lang="en">
            </span>
          </div>
          <div class="Paragraph1">
            <span class="Chapter_Number" lang="bzh">1</span>
            <span class="Verse_Number1" lang="bzh">1</span>
            <span lang="bzh">Sa Paulus sën Anutu ggooin sa raḳ bevonġ sa tu Kerisi Yesu yi sinarë in bë sa nanër ranġah nabë Kerisi Yesu yoh vu bë gevonġ bemehönon demedo malaj-tumsën. </span>
            <span class="Verse_Number" lang="bzh">2</span>
            <span lang="bzh">Lob sa ḳevu ḳapiya sënë yök vu honġ Timoti in sahëġ neving honġ nebë sën sa naluġ honġ. Hil Mehöböp Kerisi Yesu luho Ama Anutu degevonġ hir semusën nyëmasën vu honġ bekwaj pesivin honġ gedegevonġ bayom gëp revuh.</span>
          </div>
        </div>
        <div class="scrSection">
          <div class="Section_Head">
            <span lang="bzh">Hil Su Nid Namum In Bengö Nivesa</span>
          </div>
          <div class="Paragraph">
            <span class="Verse_Number" lang="bzh">3</span>
            <span lang="bzh">Sa ḳenug lo detu Anutu yi hur wirek medeneḳo yi raḳ, lom sa nesepa loḳ vahaj menehevonġ nebë saga ving, lob sa neseggi loḳ ayoġ menehanġo, rëḳ maḳ sa nehevonġ niröp. Lob sa najom raḳ in honġ los kwaġ vesa vu yi in honġ raḳ buk pin. </span>
            <span class="Verse_Number" lang="bzh">4</span>
            <span lang="bzh">Sa kwaġ nevo sën ġesu wirek lo, om sa nehevonġ rot buk geranġah bë sa ġalë honġ gökin, loḳ mëm sëḳ kwaġ vesa jaḳ los dahis.</span>
          </div>
          <div class="Paragraph">
            <span class="Verse_Number" lang="bzh">5</span>
            <span lang="bzh">Lob sa kwaġ nevo bë ayom neya timu vu Anutu yönon, gaḳ su ġenetetuhin rë. In bum avëh Lois vonġ ving nyëmuġinsën, lob atam Ainike sepa loḳ vaha bevonġ ving, log seraḳ nim bë honġ nebë saga gwëbeng ving. </span>
            <span class="Verse_Number" lang="bzh">6</span>
            <span lang="bzh">Om sa bë nanër vu honġ nabë: Sa hebë nemaġ raḳ honġ wirek, loḳ mëm Anutu vo semusën vu honġ in bë gwevonġ yi huk. Om ġegwee doḳ semusën saga beniwëëk jaḳ. </span>
            <span class="Verse_Number" lang="bzh">7</span>
            <span lang="bzh">In Anutu su vonġ Anon Vabuung vu hil in bë hil aġöneng in hil rë, gaḳ vonġ vu hil in bë hil nid wëëk bahëd geving mehönon, behil nġo ġeġin hil nivesa. </span>
            <span class="Verse_Number" lang="bzh">8</span>
            <span lang="bzh">Om su nim namum in hil Mehöböp beġeġöneng in sën ġenanër yi ġaġek ranġah lo. Gesu nim namum in sën seyam nado loḳ ḳarabus in yi mehö sa agi. Gaḳ mëm gweḳo niwëëk vu Anutu bekwerë maggin jaḳ Bengö Nivesa geving sa. </span>
            <span class="Verse_Number" lang="bzh">9</span>
            <span lang="bzh">In Anutu ḳo hil yah vu yi beggooin hil raḳ in bë hil sepa doḳ nġaa niröp mu. Su vonġ nebë sënë raḳ sën hil nehevonġ nġaa nivesa lo rë, gaḳ vonġ yoh vu yö kwa besemu hil nyëmasën, degwa raḳ Kerisi Yesu. In nër vorot loḳ buk sën yö nahën gesu tunġ yaġek los dob rë lo bë rëḳ gevonġ nabë saga. </span>
            <span class="Verse_Number" lang="bzh">10</span>
            <span lang="bzh">Rëḳ mëm gwëbeng Kerisi Yesu, mehö sën ḳo hil vër in hil nġaa nipaya nyëvewen lo, töḳ yam ranġah ggovek ya betateḳin ġaġek sënë lo degwa ranġah vu hil. Log tateḳin yam ranġah bë: Nabë hil ġevonġ geving Bengö Nivesa, og hil rëḳ medo malad-tumsën degwata los degwata, gaḳ hil su rëḳ nadiiḳ bemalad nama na veröḳ yi rë.</span>
          </div>
          <div class="Paragraph">
            <span class="Verse_Number" lang="bzh">11</span>
            <span lang="bzh">Lob tato sa bë sa natu yi sinarë benanër Bengö Nivesa sagi ranġah getahu mehönon doḳ, </span>
            <span class="Verse_Number" lang="bzh">12</span>
            <span lang="bzh">om sën gwëbeng setöḳ raḳ maggin. Rëḳ mu sa su niġ nemum in rë, in sa naraḳ mehö sën sayoġ neya timu vu yi lo ni, gesa naraḳ ni bë yoh vu bë rëḳ geġin nġaa sën tunġ loḳ yam sa nemaġ lo nivesa rot, beberup doḳ buk sën hil bare mala lo. </span>
            <span class="Verse_Number" lang="bzh">13</span>
            <span lang="bzh">Om ġesepa doḳ ġaġek niröp sën senër tato vu honġ wirek lo, los ayom na timu vu yi bahëm geving yi losho yi alam, in Kerisi yi mehö honġ. </span>
            <span class="Verse_Number" lang="bzh">14</span>
            <span lang="bzh">Yönon, Anutu tunġ nġaa nivesa anon sënë loḳ ya nemam in bë gweġin, om gweġin nivesa jaḳ Anon Vabuung sën nedo loḳ hil ayod lo yi niwëëk.</span>
          </div>
          <div class="Paragraph">
            <span class="Verse_Number" lang="bzh">15</span>
            <span lang="bzh">Log ġeraḳ ni vorot bë alam pin vu distrik Asia*, ving Pugelus luho Hermogenes, bedeneruu demij vu sa gesu denegga raḳ sa ggökin rë. </span>
            <span class="Verse_Number" lang="bzh">16</span>
            <span lang="bzh">Rëḳ sa najom raḳ vu Anutu bë semu Onesiporus losho yi alam, in nevonġ besayoġ nivesa neraḳ yah beron nġahiseḳë. Su ni nemum in sën sa nado ḳarabus agi rë, </span>
            <span class="Verse_Number" lang="bzh">17</span>
            <span lang="bzh">gaḳ yam Rom lom sero sa niwëëk rot betöḳ vu sa. </span>
            <span class="Verse_Number" lang="bzh">18</span>
            <span lang="bzh">Om Mehöböp kwa pesivin yi doḳ buk sën duḳ nom dob lo. Yönon, nġaa pin sën nevonġ ggëp Epesus wirek in doḳ vu sa lo, saga ġeraḳ ni venuh.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġenatu Yesu Kerisi Yi Hur-beġö-yi Nivesa</span>
          </div>
          <div class="Paragraph1">
            <span class="Chapter_Number" lang="bzh">2</span>
            <span class="Verse_Number1" lang="bzh">1</span>
            <span lang="bzh">Om naluġ-e! Gweḳo semusën sën Kerisi Yesu nevo vu hil nyëmasën lo in doḳ vu honġ beġebare niwëëk. </span>
            <span class="Verse_Number" lang="bzh">2</span>
            <span lang="bzh">Log ġaġek pin sën senër ranġah vu mehönon nġahiseḳë meġenġo lo, og ġenanër vu alam nijvesa vahi sën su rëḳ dekeyëh ayem rë lo, in mëm na denanër na vu alam vahi geving. </span>
            <span class="Verse_Number" lang="bzh">3</span>
            <span lang="bzh">ḳenatu Kerisi Yesu yi mehö-beġö-yi nivesa ti meġekwerë maggin los kwam vesa nabë sa. </span>
            <span class="Verse_Number" lang="bzh">4</span>
            <span lang="bzh">In mehö-beġö-yi og su yah nejom huk agga ngwë ving rë, gaḳ netahu yi loḳ beġö mu, in bë mëm ala sën ḳo arë in bë natu yi mehö-beġö-yi lo kwa vesa in yi. </span>
            <span class="Verse_Number" lang="bzh">5</span>
            <span lang="bzh">Gekwam bo mehö sën neseröġ in bë kesuu alam vahi lo rë! Nabë su sepa doḳ horek sën denenër bë alam desepa doḳ medekesuu sir lo rë, og su yoh vu bë rëḳ kesuu megeḳo madub rë.</span>
          </div>
          <div class="Paragraph">
            <span class="Verse_Number" lang="bzh">6</span>
            <span lang="bzh">Log mehö sën nevaroh nos loḳ huk anon benevonġ huk böp in lo, rëḳ geḳo nos nyë namuġin mega. </span>
            <span class="Verse_Number" lang="bzh">7</span>
            <span lang="bzh">Kwam bo sa ġaġek sënë nivesa rë, loḳ mëm Mehöböp rëḳ tateḳin pin degwa vu honġ meġejaḳ ni. </span>
            <span class="Verse_Number" lang="bzh">8</span>
            <span lang="bzh">Log kwam bo Yesu Kerisi sën yi degwa vu Davit* lo, nabë diiḳ, rëḳ kedi raḳ yah vu bedub yoh vu sën sa nanër loḳ Bengö Nivesa lo. </span>
            <span class="Verse_Number" lang="bzh">9</span>
            <span lang="bzh">Yiḳ sa nanër Bengö Nivesa sënë ranġah, om sën sa neḳerë maggin raḳ agi. Yönon, deduu sa ahon raḳ sëng nebë sën sa mehö niġ paya ti, rëḳ mu su deyoh vu bë denaduu Anutu yi ġaġek rë. </span>
            <span class="Verse_Number" lang="bzh">10</span>
            <span lang="bzh">Om sën sa niġ wëëk meneḳerë maggin pin sën netöḳ vu sa lo, in bë sedoḳ vu alam sën Anutu ggooin sir raḳ bë denatu yi alam lo. In Kerisi Yesu geḳo sir nah bedemedo geving Ama medemedo nivesa rot los vuneḳ vuneḳ yaġek yi degwata los degwata. </span>
            <span class="Verse_Number" lang="bzh">11</span>
            <span lang="bzh">Ġaġek sënë og yönon:</span>
          </div>
          <div class="Line1">
            <span lang="bzh">Nabë hil dahun hil bayod na timu vu yi,</span>
          </div>
          <div class="Line2">
            <span lang="bzh">og yiḳ nebë sën hil adiiḳ ving yi.</span>
          </div>
          <div class="Line1">
            <span lang="bzh">Om nabë hil ġevonġ nabë saga yönon,</span>
          </div>
          <div class="Line2">
            <span lang="bzh">og hil rëḳ medo malad-tumsën geving yi geving.</span>
          </div>
          <div class="Line1">
            <span class="Verse_Number" lang="bzh">12</span>
            <span lang="bzh">Log nabë hil ḳerë vanë bebare nidwëëk,</span>
          </div>
          <div class="Line2">
            <span lang="bzh">og hil rëḳ natu alam los bengöd meġeġin nġaa pin geving yi.</span>
          </div>
          <div class="Line1">
            <span lang="bzh">Gaḳ nabë hil nanër nabë hil duġin yi,</span>
          </div>
          <div class="Line2">
            <span lang="bzh">og rëḳ nanër nabë yi duġin hil geving nabë saga.</span>
          </div>
          <div class="Line1">
            <span class="Verse_Number" lang="bzh">13</span>
            <span lang="bzh">Hil mehönon su nehevonġ yoh vu hil ġaġek rë,</span>
          </div>
          <div class="Line2">
            <span lang="bzh">rëḳ Kerisi og yö nesepa loḳ yi ġaġek menevonġ yoh vu.</span>
          </div>
          <div class="Line2">
            <span lang="bzh">Gaḳ su yoh vu bë rëḳ pekwë yi besepa doḳ aggata ngwë rë.</span>
          </div>
        </div>
        <div class="scrSection">
          <div class="Section_Head">
            <span lang="bzh">Hur Soġek Arëj Neggëp Nivesa Raḳ Anutu Mala</span>
          </div>
          <div class="Paragraph">
            <span class="Verse_Number" lang="bzh">14</span>
            <span lang="bzh">Om ġebër kwaj in ġaġek sagi, geġenanër niwëëk vu sir nabë su dengis beġö jaḳ ġaġek meris meris, in nġaa nebë saga og su neloḳ vu mehönon rë. Gaḳ nevonġ paya vu alam vahi sën vare denenġo lo benevasap sir. </span>
            <span class="Verse_Number" lang="bzh">15</span>
            <span lang="bzh">Gegwëp ġenatum in nġaa sën ġevonġ bAnutu kwa vesa in honġ lo. Gwevonġ huk nivesa beġetateḳin Anutu yi ġaġek anon niröp in lob su nim namum in Anutu mala. </span>
            <span class="Verse_Number" lang="bzh">16</span>
            <span lang="bzh">Gaḳ ġenajul in ġaġek meris meris sën su nesepa loḳ Anutu yi ġaġek rë lo, los ġaġek kwamasën sën anon nema lo, in nġaa nebë saga neli alam yah gedeneruu demij vu Anutu. </span>
            <span class="Verse_Number" lang="bzh">17</span>
            <span lang="bzh">Ġaġek nebë sënë nevasap hil nebë sën pegges böp nevonġ behil vahad lu nġaa nediiḳ lo. Lob Humenaius luho Piletus deloḳ ya nġaa sënë. </span>
            <span class="Verse_Number" lang="bzh">18</span>
            <span lang="bzh">Luho devuu ġaġek anon ya gedenenër bë hil ḳedi raḳ yah ggovek ya, gaḳ hil su rëḳ ḳedi jaḳ vu bedub gökin nah rë. Lob dekepë alam vahi raḳ ġaġek tetuhinsën saga bedeggërin sir yah gedevuu Kerisi ya. </span>
            <span class="Verse_Number" lang="bzh">19</span>
            <span lang="bzh">Rëḳ mu mudeng sën Anutu varah luḳ ya lo nare niwëëk beġaġek neggëp raḳ bë, &lt;&lt;Mehöböp yö raḳ yi alam nij.&gt;&gt; Log ġaġek ngwë neggëp ving bë, &lt;&lt;Alam pin sën denenër bë Mehöböp yi alam sir lo, og degevuu nġaa nipaya na gesu degevonġ!&gt;&gt;</span>
          </div>
          <div class="Paragraph">
            <span class="Verse_Number" lang="bzh">20</span>
            <span lang="bzh">Log loḳ mehö-los-bengö yi begganġ, og ġabum su goor los seriva yö meris nedo rë, gaḳ vahi og desemu raḳ ḳele los nġaġek. In vahi og denevenah in nos böp yi, gevahi og denegga nos loḳ raḳ buk. </span>
            <span class="Verse_Number" lang="bzh">21</span>
            <span lang="bzh">Om nabë mehöti gevuu nġaa nipaya sën sa nanër agi na, og yi rëḳ nabë ġabum malanġeri sën nos böp yi lo beyoh vu bë Mehöböp benah bemedo in rëḳ gevonġ huk nivesa vesa pin jaḳ.</span>
          </div>
          <div class="Paragraph">
            <span class="Verse_Number" lang="bzh">22</span>
            <span lang="bzh">Log ġebeya in nġaa nipaya paya sën maġëm los avö ayoj nevu nevu in lo, gaḳ ġesepa doḳ nġaa niröp. Gwevonġ noh vu honġ ġaġek sën ġenenër lo. Ahëm geving mehönon, geham los alam sën denejom raḳ ya vu Mehöböp los ayoj niröp lo medo jevuh ti. </span>
            <span class="Verse_Number" lang="bzh">23</span>
            <span lang="bzh">ḳenajul in alam sën denevengwënġ raḳ ġaġek meris meris los kwamasën lo, in ġeraḳ ni bë nġaa nebë saga nevonġ balam deneggök sir in ġaġek. </span>
            <span class="Verse_Number" lang="bzh">24</span>
            <span lang="bzh">In Mehöböp yi hur og su neggök alam in ġaġek rë, gaḳ nemala yes vu alam pin. Netateḳin ġaġek vu sir nivesa genejom yi ahon gesu nevo loḳ yah nipaya vu sir rë.</span>
          </div>
          <div class="Paragraph">
            <span class="Verse_Number" lang="bzh">25</span>
            <span lang="bzh">Log bë mehö la demehoo yi ġaġek, og netateḳin ġaġek degwa niröp vu sir los ahë yes, in Anutu maḳ rëḳ gevonġ bedegërin ayoj medejaḳ ġaġek anon ni nivesa. </span>
            <span class="Verse_Number" lang="bzh">26</span>
            <span lang="bzh">In Satan ḳo sir loḳ yi ġegweeng in bë degevonġ noh vu kwa, rëḳ mu nabë denakah sir vër in, og mëm rëḳ kwaj bo nġaa niröp mu gökin.</span>
          </div>
        </div>
        <div class="scrSection">
          <div class="Section_Head">
            <span lang="bzh">Nġaa Nipaya Nġahiseḳë Rëḳ Berup Jaḳ Gëp Hus</span>
          </div>
          <div class="Paragraph1">
            <span class="Chapter_Number" lang="bzh">3</span>
            <span class="Verse_Number1" lang="bzh">1</span>
            <span lang="bzh">Sa bë ġejaḳ ni nabë dus jaḳ in dob sënë govek na, og buk nipaya rëḳ berup menatöḳ vu hil. </span>
            <span class="Verse_Number" lang="bzh">2</span>
            <span lang="bzh">Alam rëḳ kwaj bo sir mu, gemalaj sepa monë lu nġaa rot. Degeḳo sir jaḳ nabë sir alam böp gedegelë alam vahi nabë sir nġaa meris medenanër ġaġek nipaya jaḳ sir. Su rëḳ degebë nengaj vu amaj lu ataj hir ġaġek rë, log su rëḳ kwaj vesa in nġaa nivesa sën alam denevonġ vu sir lo rë. Gesu rëḳ degönengin Anutu rë. </span>
            <span class="Verse_Number" lang="bzh">3</span>
            <span lang="bzh">Su rëḳ ahëj geving naluj los amaj gataj lu nġaa rë, gesu rëḳ ahëj nakul rë. Rëḳ denanër ġaġek kuungsën jaḳ mehönon ngwë, log su rëḳ denajom sir ahon rë, gaḳ rëḳ desepa doḳ yö kwaj medegeḳo sir jaḳ jaḳ los ahëj sengën. Berëḳ degelë nġaa nivesa pin nabë nipaya, </span>
            <span class="Verse_Number" lang="bzh">4</span>
            <span lang="bzh">log rëḳ debo hir alam doḳ na alam nij paya nemaj. Rëḳ degevonġ nġaa jeggin jeggin gesu degöneng in rë. Rëḳ degekuung nabë sir los bengöj, gesu rëḳ malaj sepa Anutu rë, gaḳ rëḳ malaj sepa nġaa pin sën nesemu los nereyiiv navij lo. </span>
            <span class="Verse_Number" lang="bzh">5</span>
            <span lang="bzh">Rëḳ dena soda los raro bavij nanër nabë Anutu-yi-alam sir, rëḳ mu ma gerëḳ denanër nabë nġaa meris besu niwëëk neggëp loḳ rë. Om ham su gwa jaḳ alam nabë sënë.</span>
          </div>
          <div class="Paragraph">
            <span class="Verse_Number" lang="bzh">6</span>
            <span lang="bzh">Log alam la nebë sënë ving, og rëḳ denadëġek mededoḳ na begganġ in bë detetuhin avëh kwaj masën bedesepa doḳ hir ġaġek. Avëh nebë sënë og medo mekwaj nesero aggata sën kevoh hir nġaa nipaya na lo, gemalaj anon in nġaa aggagga medenevuu raḳ raḳ. </span>
            <span class="Verse_Number" lang="bzh">7</span>
            <span lang="bzh">Denevonġ in bë dejaḳ ġaġek degwa ni, rëḳ su deyoh vu bë denatöḳ jaḳ ġaġek anon sënë rë. </span>
            <span class="Verse_Number" lang="bzh">8</span>
            <span lang="bzh">Alam nebë sënë denevonġ ayej vu ġaġek anon nebë sën alam-yuj-töḳsën luu devonġ ayej vu Moses yi ġaġek wirek lo, Yanes luho Yabres. Alam nebë sënë og kwaj nesepa loḳ nġaa nipaya mu, gesu denevonġ ving Anutu yönon rë. </span>
            <span class="Verse_Number" lang="bzh">9</span>
            <span lang="bzh">Rëḳ mu hir nġaa sënë su rëḳ na meböpata jaḳ rë, gaḳ rëḳ alam pin dejaḳ ni nabë nġaa kwamasën nebë sën Yanes luho Yabres hir nġaa wirek lo.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġenajom Anutu Yi Ġaġek Ahon</span>
          </div>
          <div class="Paragraph">
            <span class="Verse_Number" lang="bzh">10</span>
            <span lang="bzh">Gaḳ honġeḳ ġenesepa sa wirek, om ġeraḳ ġaġek sën sa nanër vu mehönon lo ni vorot, geġeraḳ nġaa pin sën sa nehevonġ lo ni ving. Ġeraḳ huk sën sa bë ġevonġ banon jaḳ lo ni, geġeraḳ ni bë sayoġ neya timu vu Anutu yönon. Ġeraḳ ni bë sa su ahëġ sengën neraḳ pevis rë, gaḳ sahëġ neving alam pin besa neḳerë maggin los kwaġ vesa. </span>
            <span class="Verse_Number" lang="bzh">11</span>
            <span lang="bzh">Ġeraḳ nġaa nipaya sën alam dedeġinengin raḳ sa lo, los vanë sën töḳ vu sa ggëp Antiok los Ikonium geLustra lo ni. Yönon, ġeraḳ nġaa maggin pin sën sa neḳerë lo ni bë netöḳ vu sa, rëḳ mu Mehöböp nevo sa vër in nġaa pin saga. </span>
            <span class="Verse_Number" lang="bzh">12</span>
            <span lang="bzh">Yönon, ġeraḳ ni bë alam pin sën denesepa loḳ Kerisi Yesu bedenevonġin bë degevonġ noh vu yi ġaġek lo, og rëḳ denatöḳ vu vanë. </span>
            <span class="Verse_Number" lang="bzh">13</span>
            <span lang="bzh">Rëḳ mu alam nij paya los alam ġaġek kuungsën saga rëḳ detetuhin alam vahi. Log yö rëḳ detetuhin sir geving, lob mëm rëḳ nij paya jaḳ na veröḳ yi rot.</span>
          </div>
          <div class="Paragraph">
            <span class="Verse_Number" lang="bzh">14</span>
            <span lang="bzh">Rëḳ mu honġ, og ġesepa doḳ ġaġek sën detahu honġ loḳ beġeraḳ ni vorot bë ġaġek anon lo. Om kwam bo alam sën denetahu honġ lo, </span>
            <span class="Verse_Number" lang="bzh">15</span>
            <span lang="bzh">log kwam bo nah Anutu-yi-ḳapiya vabuung, sën wirek nġo ġenahën hurmahen geġeraḳ ni rot beverup gwëbeng agi. øapiya sënë yoh vu bë bo kwa vu honġ meġejaḳ sënë ni nabë: Bë ayom na timu vu Kerisi Yesu og mëm rëḳ geḳo honġ nah vu Anutu beġemedo nivesa geving yi. </span>
            <span class="Verse_Number" lang="bzh">16</span>
            <span lang="bzh">Ġaġek pin sën neggëp loḳ Anutu-yi-ḳapiya lo, og Anutu yö nër vu yi alam bedekevu yam ranġah beyoh vu bë doḳ vu hil. Ġaġek sagi nevo kwa vu hil, genetato hil nġaa nipaya ranġah vu hil, log neggërin hil yah benetato aggata niröp vu hil, </span>
            <span class="Verse_Number" lang="bzh">17</span>
            <span lang="bzh">in bë hil sën Anutu-yi-alam hil lo anoh vu rot bemedo in hil ġevonġ huk nivesa vesa pin niröp.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġetateḳin Anutu Yi Ġaġek Anon Niröp</span>
          </div>
          <div class="Paragraph1">
            <span class="Chapter_Number" lang="bzh">4</span>
            <span class="Verse_Number1" lang="bzh">1</span>
            <span lang="bzh">Kerisi Yesu rëḳ genġo alam-malaj-vesa los alam-diiḳsën hir ġaġek, om sa nanër niwëëk vu honġ gëp Anutu mala, gegëp Kerisi Yesu sën rëḳ duḳ nom dob menatu ala lo mala nabë: </span>
            <span class="Verse_Number" lang="bzh">2</span>
            <span lang="bzh">Ġenanër yi ġaġek ranġah! Nabë alam degebë nengaj vu, ma nij dëlin, og ggovek gehonġeḳ pasanġ ġenanër jaḳ buk pin, in gwelu ayoj medegërin sir. Ġenanër hir nġaa nipaya ranġah vu sir. Ġegwejiiin sir nabë desepa doḳ aggata nivesa. Su nim tebö jaḳ, gaḳ ġenajom honġ ahon meġetahu sir nivesa. </span>
            <span class="Verse_Number" lang="bzh">3</span>
            <span lang="bzh">In nahub rë og maḳ su rëḳ degebë nengaj vu ġaġek anon rë. Gaḳ rëḳ ahëj geving ġaġek mewis mewis begetup deseröġ in nabë degebë nengaj vu tatovaha agga ti ti lo in degevonġ bahëj nivesa. </span>
            <span class="Verse_Number" lang="bzh">4</span>
            <span lang="bzh">Lob rëḳ degemir nengaj vu ġaġek anon, gedegërin sir nah vu ḳeriing los ġaġek kuungsën. </span>
            <span class="Verse_Number" lang="bzh">5</span>
            <span lang="bzh">Rëḳ mu honġ, og gweġin honġ nivesa beġesepa doḳ nġaa niröp mu. Ġebare niwëëk megweḳo vanë. Geġemedo meġenanër Bengö Nivesa ranġah nabë sinarë lo, lob ġesemu honġ huk pin megwero, gesu nim tebö in.</span>
          </div>
        </div>
        <div class="scrSection">
          <div class="Section_Head">
            <span lang="bzh">Paulus Vonġin Semu Yi Huk Begovek Na</span>
          </div>
          <div class="Paragraph">
            <span class="Verse_Number" lang="bzh">6</span>
            <span lang="bzh">In sa, og yiḳ vonġ bë sa niġ ḳöḳ keseh nebë sën denekeseh wain tu seriveng vu Anutu lo. Yönon, sa buk ggovek ya bedus raḳ bë sa nadiiḳ. </span>
            <span class="Verse_Number" lang="bzh">7</span>
            <span lang="bzh">Sa nasis beġö nivesa raḳ buk, lob ggovek ya. Gesa niġ wëëk mesa neseröġ rot, om sëḳ sewah na. Sayoġ neya timu vu Yesu rot menado. </span>
            <span class="Verse_Number" lang="bzh">8</span>
            <span lang="bzh">Lob sa madub nivesa sën tato nabë sa mehö yohvu lo neggëp, om Mehöböp rëḳ bo vu sa doḳ buk sën hil bare mala lo in yiḳ rëḳ genġo mehönon hir ġaġek meseggi niröp. Su rëḳ gevonġ vu senġo timu rë, gaḳ rëḳ gevonġ vu alam pin sën kwaj nevo bedenevonġin bë duḳ nom lo.</span>
          </div>
        </div>
        <div class="scrSection">
          <div class="Section_Head">
            <span lang="bzh">Ġaġek Hus</span>
          </div>
          <div class="Paragraph">
            <span class="Verse_Number" lang="bzh">9</span>
            <span lang="bzh">Nabë ġeyoh vu bë ġenam vu sa, og su ġenaköpeḳ, gaḳ ġenam pevis. </span>
            <span class="Verse_Number" lang="bzh">10</span>
            <span lang="bzh">In Demas ahë neving nġaa-dob-yi bevuu sa ya geya Tesalonika, log Kreskens ya distrik Galata, geTitus ya distrik Dalmatia. </span>
            <span class="Verse_Number" lang="bzh">11</span>
            <span lang="bzh">Gaḳ yiḳ Lukas yö timu nahën nedo ving sa. Om gweḳo Markus sepa bemelu nam, in mehö nivesa beyoh vu bë doḳ vu sa balu ġevonġ huk doḳ ti. </span>
            <span class="Verse_Number" lang="bzh">12</span>
            <span lang="bzh">Gaḳ Tukikus, og sa hevonġ ya Epesus. </span>
            <span class="Verse_Number" lang="bzh">13</span>
            <span lang="bzh">Bë ġenam, og gweḳo tob-ayööng-yi sën sa hebë meneggëp Karpus ben vu Troas lo, los ḳapiya sën neggëp ving lo, meġenam. Gesu kwam birek in sipsip navi sën hil neḳevu ġaġek raḳ lo, gaḳ gweḳo nam geving. </span>
            <span class="Verse_Number" lang="bzh">14</span>
            <span lang="bzh">Gaḳ Aleksander sën mehö nesemu dëg lu nġaa raḳ kopa lo, og mëm nevonġ paya vu sa rot, om Anutu rëḳ bo doḳ nah nyëvewen vu yi noh vu nġaa sën nevonġ lo. </span>
            <span class="Verse_Number" lang="bzh">15</span>
            <span lang="bzh">Om nġo gweġin honġ nivesa vu yi geving, in nesis beġö raḳ he ġaġek benemehoo he rot.</span>
          </div>
          <div class="Paragraph">
            <span class="Verse_Number" lang="bzh">16</span>
            <span lang="bzh">Log sën sa nare ġaġek nyëdahis lo, og mehöti su nare ving sa meneloḳ vu sa rë. Gaḳ alam pin deveya in sa, rëḳ yiḳ ggovek gesa najom raḳ vu Anutu bë su bo doḳ nah vu sir. </span>
            <span class="Verse_Number" lang="bzh">17</span>
            <span lang="bzh">Rëḳ mu Mehöböp nedo ving sa bevo niwëëk vu sa in bë mëm Bengö Nivesa berup niröp gëp saviġ begëp ranġah vu alam dahis medegenġo, lob Anutu vo sa vër in reggu bemën saga avi. </span>
            <span class="Verse_Number" lang="bzh">18</span>
            <span lang="bzh">Lob Mehöböp rëḳ geḳo sa vër in nġaa nipaya pin sën nabë degevonġ vu sa lo, gegeḳo sa na yi nyëġ nivesa vu yaġek. Om hil ġaḳo arë jaḳ na vavunë degwata los degwata. Yönon.</span>
          </div>
          <div class="Paragraph">
            <span class="Verse_Number" lang="bzh">19</span>
            <span lang="bzh">Log ġenanër sayeġ vu Priska luho regga Akwila losho Onesiporus yi alam nabë sa kwaġ nevo sir. </span>
            <span class="Verse_Number" lang="bzh">20</span>
            <span lang="bzh">Erastus nedo Korint, log Tropimus og niraḳ, lob sa hebë meneggëp Miletus. </span>
            <span class="Verse_Number" lang="bzh">21</span>
            <span lang="bzh">Nabë ġenam, og ġenam pevis doḳ buk nivesa sën ayööng yö nahën agi. Ebulus luho Pudens geLinus luho Klaudia belosho hil arid lo pin denër bë kwaj nevo honġ. </span>
            <span class="Verse_Number" lang="bzh">22</span>
            <span lang="bzh">Mehöböp medo doḳ ayom, log Anutu gevonġ semusën vu ham.</span>
          </div>
        </div>
      </div>
    </div>
  </body>
</html>