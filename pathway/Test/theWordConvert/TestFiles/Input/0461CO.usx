<?xml version="1.0" encoding="utf-8"?>
<usx version="2.0">
  <book code="1CO" style="id">- Akawaio New Testament Translation Project</book>
  <para style="h">1 KOREN</para>
  <para style="toc1">Wapiyaroꞌ Kareta Paarʉ Nennokoꞌpʉ Koren Pon Kon Enaꞌ</para>
  <para style="toc2">1 Koren</para>
  <para style="toc3">1Ko</para>
  <para style="mt2">Wapiyaroꞌ Kareta Paarʉ Nennokoꞌpʉ</para>
  <para style="mt1">Koren Pon Kon</para>
  <para style="mt2">Enaꞌ</para>
  <para style="imt">Ekamanin</para>
  <para style="ip">
    <char style="bk">Wapiyaroꞌ Kareta Paarʉ Nennokoꞌpʉ Koren Pon Kon Enaꞌ</char> eꞌmenukaꞌpʉ ekamʉra Kʉriꞌsan amʉꞌ ukoꞌmantoꞌ mɨrɨ awonsiꞌkɨ toꞌ napurɨnʉ esi konekanin pe soꞌsi Paarʉ nʉsaraꞌtɨꞌpʉ Koren po. Mɨrɨ aꞌtai, Koren esiꞌpʉ eke kuru mɨ awɨron kon enawon Kiriꞌ pata, Roman amʉꞌ eꞌtoꞌ itesaꞌ pe awonsiꞌkɨ Aꞌkaya pon. Tʉpʉrataai epotoꞌ iya pɨkɨrɨ tiꞌtusen pe iyesiꞌpʉ, ikoꞌmamʉ eseru rɨ, eke rɨ mɨ yawɨron nɨ iyekumatoꞌ, mɨrɨ awonsiꞌkɨ tuꞌkan nɨ itekare yau iyesi eseru.</para>
  <para style="ip">Itekare ekamase ennoꞌsaꞌ usewankamatoꞌ eke pe esi, teꞌtaꞌnʉꞌse mɨrɨ awonsiꞌkɨ soꞌsi tawon kon ekumatoꞌ pɨꞌ isewankamatoꞌ, mɨrɨ awonsiꞌkɨ asaꞌkɨrɨ eꞌnɨtoꞌ mɨrɨ awonsiꞌkɨ emariꞌman nɨtoꞌ, ewan wannɨ uya iꞌtutoꞌ, soꞌsi eseru, Wakʉ Aꞌkwarʉ nʉtʉrʉnʉ, mɨrɨ awonsiꞌkɨ eriꞌnɨ tʉpo eꞌmʉꞌsaꞌkan nɨtoꞌ. Iꞌnawonsiꞌkɨ eneiꞌma enpoika iya wakʉ itekare usauroꞌtoꞌ serɨ ton pɨꞌ.</para>
  <para style="ip">Isaꞌta 13 airɨ usiꞌnʉnkan nɨtoꞌ tʉrʉ pɨꞌ naꞌneꞌ wakʉ yeꞌ kuru Papa nʉtʉrʉnʉ tʉmunkɨ amʉꞌ enaꞌ, esi kuru rɨ eke pe kuru tiꞌtusen kareta yawon.</para>
  <para style="iot">Iyawon Ekamanin</para>
  <para style="io1">Ekamanin (1:1-9)</para>
  <para style="io1">Eꞌtaꞌnʉꞌnɨ pɨꞌ eꞌnɨ pɨꞌ soꞌsi tau rɨ (1:10–4:21)</para>
  <para style="io1">Ekuman, munkɨ pokon pe ukoꞌman nɨtoꞌ (5:1–7:40)</para>
  <para style="io1">Kʉriꞌsan amʉꞌ mɨrɨ awonsiꞌkɨ Papa iꞌtunin nan pen (8:1–11:1)</para>
  <para style="io1">Soꞌsi ukoꞌmantoꞌ mɨrɨ awonsiꞌkɨ apurɨpɨꞌtoꞌ (11:2–14:40)</para>
  <para style="io1">Kʉrai eꞌmʉꞌsaꞌkaꞌpʉ mɨrɨ awonsiꞌkɨ apurɨnin nan (15:1-58)</para>
  <para style="io1">Kʉriꞌsan amʉꞌ Isutiya pon kon enaꞌ tʉtʉsen (16:1-4)</para>
  <para style="io1">Itiwanoꞌ ton nɨ nin mɨrɨ awonsiꞌkɨ iuꞌmatʉ (16:5-24)</para>
  <chapter number="1" style="c" />
  <para style="p">
    <verse number="1" style="v" />Paarʉ, esaꞌsaꞌ Sises Kʉrai nennokonʉ pe, Papa eseru winɨ, mɨrɨ awonsiꞌkɨ utonpa kon Sostenes winɨpaino, <verse number="2" style="v" />Papa soꞌsii, Koren pon enakan, kamoro Kʉrai Sises winɨ iyekonekasaꞌ kon wakʉ pe teꞌton kon pe, kamoro mɨ awɨrɨ naꞌneꞌ nan amʉtʉ pe esiiꞌma Sises Kʉrai, uyepuru kon esakʉ pɨꞌ naꞌneꞌ nan, toꞌ epuru mɨrɨ awonsiꞌkɨ uyepuru kon nɨ nɨrɨ:<note caller="*" style="x"><char style="xo" closed="false">1:2 </char><char style="xt" closed="false">Inkupʉꞌpʉ 18:1</char></note> <verse number="3" style="v" />Wakʉ nonkasaꞌ mɨrɨ awonsiꞌkɨ tʉusewankamaiꞌ pʉra ɨweꞌtoꞌ kon Papa, ukʉipʉnʉ kon mɨrɨ awonsiꞌkɨ Itepuru Sises Kʉrai winon nesii ɨyenauꞌnokon.</para>
  <para style="s1">Tenki Tatoꞌ</para>
</usx>