<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <link href="http://www.sil.org/" rel="home" />
      <meta content="WWW@sil.org" http-equiv="Reply-to" />
      <meta content="Document" name="Object-type" />
      <meta content="2008 SIL International" name="Copyright" />
      <meta content="XML, data modeling, schema, Scripture, data encoding, XSEM, OSIS, OXES, text rendering, Unicode"
            name="Keywords " />
      <meta content="Jim Albright" name="Maintained-by " />
      <meta content="International Publishing Services" name="Approved-by " />
      <title>Scripture OXES -- HTML</title>
      <link rel="stylesheet" href="FootNoteSeperator.css" type="text/css" />
   </head>
   <body>
      <div class="scriptureText">
         <div class="section">
            <p class="first"><span class="chapterNumber">1</span><span class="verseNumber">1</span>Ne'e ne, Lii Lolo Be'a, nèti uru tèka, nèti Ana Ama Lamatua.<span class="footnote">1:1: Lii padhai ‘Ana Ama Lamatua’ abhu boe tu dara sasuri uuru sèra.</span>Ngara na Yesus Kristus, dhu Ama Lamatua paj'uj'u karèi nèti uru kamai.
            </p>
         </div>
         <div class="section">
            <h3 class="section">Yohanis, Tuka Sarani Dhèu, bhoke j'ara hia Lamatua Yesus</h3>
            <p class="parallelPassage">(Mateos 3:1-12; Lukas 3:1-18; Yohanis 1:19-28)</p>
            <p class="first"><span class="verseNumber">2</span>Lod'o Yesus sab'a mèka sasab'a Na, Ama Lamatua pua uru dhèu èci, ngara na Yohanis, la'e tao tèke j'ara hia Yesus dhu mai bèli
               camèda. Lula uru èèna, Ama Lamatua peka le dènge dhèu èci, dhu nèti lii padhai lii Nèngu. Ngara na Baki Yesaya. Dhu na suri
               tèke, peka na,
            </p>
            <ul>
               <li class="level1">“Nanene! Ja'a pua le dhèu èci, ho bhoke j'ara hia Èu.<span class="crossReference">1:2: Meliaki 3:1</span></li>
            </ul>
            <ul>
               <li class="level1"><span class="verseNumber">3</span>Dhèu èèna, la'e asa dara mamoo, ho na rodhe, peka na,
               </li>
            </ul>
            <ul>
               <li class="level2">‘Miu aa'i-aa'i mi tao pabe'a ka j'ara, ho sèna ka, miu sèmi mamai Lamatua!</li>
            </ul>
            <p><span class="verseNumber">4-6</span>Dhèu ne'e, ra pangare na Yohanis, Tuka Sarani Dhèu. Era pea nèngu ètu dara mamoo. Kodho na tao nèti rèu badha onta, dhara
               hake na, tao nèti ka'uri badha. Nganga'a nèngu kabara dènge dhua nasu oni.<span class="crossReference">1:6: 2 Dhèu Aae Sèra 1:8</span></p>
                     <p>Lodo èèna, dhèu ae nèti kota Yerusalem, dènge propensi Yudea, mai paraga dènge Yohanis ètu era pea na. Dhèu se'e mai neo rèdhi
               Yohanis, dènge nanene lii holo nori na. Na peka sèmi ne'e ka, “Hua iia miu ele ho'a nèti tatao karehe, sèna ka Ama Lamatua
               saku eele sasala miu. Èle èèna miu sarani uuru ku, j'aj'i sèmi tadha, miu be'a le dènge Lamatua.”
            </p>
            <p>Nèti èèna ka, dhèu se'e bhoka sasala rèngu ka Yohanis sarani si, ètu loko Yarden.</p>
            <p><span class="verseNumber">7</span>Ka na peka hari sèmi ne'e, “Bèli-camèda dhèu èci dhu kapai risi nèti ja'a Na mai. Lula ja'a ne'e haha dai seli, neo j'aj'i
               ana pajuu-paleha, èèna ka oo, lèke boe hèi. <span class="verseNumber">8</span>Ja'a ne, dhodhoka sarani miu dènge èi di, te ngaa Nèngu tao risi eele nèti ja'a. Na papènu dara miu dènge Roh Ama Lamatua
               dhu Mola-Mèci.”
            </p>
         </div>
         <div class="section">
            <h3 class="section">Yohanis sarani Lamatua Yesus</h3>
            <p class="parallelPassage">(Mateos 3:13-17; Lukas 3:21-22)</p>
            <p class="first"><span class="verseNumber">9</span>Ca lod'o hari, Yesus la'e nèti rae Nasaret ètu rai Galilea, ka Na paraga dènge Yohanis. Èle èèna ka Yohanis sarani Ne, ètu
               loko Yarden. <span class="verseNumber">10</span>Ropa Yesus bhodho nèti dara èi mai, ladhe la na liru bhoke eele, ka Roh Ama Lamatua puru mai sama sèmi koro j'aha ci'u, puru
               mai sa Yesus. <span class="verseNumber">11</span>Ka ca'a la, ra tadèngi lii Ama Lamatua nèti dedha liru, peka sèmi ne'e ka,
            </p>
            <ul>
               <li class="level1">“Èu ne'e ne, Ana pasue Ja'a,</li>
            </ul>
            <ul>
               <li class="level2">Èu pakarej'e taruu dara Ja'a.”<span class="crossReference">1:11: Lii Lolo dhu Uru Tèka 22:2, Lii Soda Koa-Kio 2:7, Yesaya 42:1, Mateos 3:17, 12:18, Markus 9:7, Lukas 3:22</span></li>
            </ul>
         </div>
         <div class="section">
            <h3 class="section">Dhèu Aae Nidhu dadugu neo pamanahu Yesus</h3>
            <p class="parallelPassage">(Mateos 4:1-11; Lukas 4:1-13)</p>
            <p class="first"><span class="verseNumber">12</span>Nèbhu boe ka Roh Ama Lamatua jajuku Yesus, asa dara mamoo la'e. <span class="verseNumber">13</span>Na pea dènge badha hui ètu èèna, èpa nguru lod'o. Ka Dhèu Aae Nidhu na mai dadugu tenge j'ara, sèna ka Yesus madhutu nèngu,
               te ngaa tao nare boe. Èle èèna ka, ana pajuu-paleha nèti Ama Lamatua puru mai lalau-lalo'o Ne.
            </p>
         </div>
         <div class="section">
            <h3 class="section">Lamatua Yesus la'e Galilea, lole Lii Holo Nori Ama Lamatua</h3>
            <p class="parallelPassage">(Mateos 4:12-22; Lukas 4:14-15, 5:1-11)</p>
            <p class="first"><span class="verseNumber">14</span>Lod'o dhu kèpe rare Yohanis Tuka Sarani pamaso asa dara bèdho, nèbhu boe Yesus pakèdi la'e propensi Galilea. La'e lole Lii
               Karej'e-Karae nèti Ama Lamatua ètu nèi. <span class="verseNumber">15</span>Ka Na peka,
            </p>
            <ul>
               <li class="level1">“Mi nanene! Lod'o Ama Lamatua dai kèna!</li>
            </ul>
            <ul>
               <li class="level2">De nèbhu heka dhèu rai-haha ne'e re'a na Ama Lamatua nèd'u le paredha, karèi nèti uru ka.</li>
            </ul>
         </div>
         <div class="section">
            <h3 class="section">Lamatua Yesus hag'e nare ana madhutu Nèngu</h3>
            <p class="first"><span class="verseNumber">16</span>Ca lod'o hari, Yesus kako madhutu sebhe dano Galilea, ka nèdhi dhèu èci, ngara na Simon dènge ari na Anderias. Sasab'a rèngu
               bèli-bèli na, dhodhoka j'ala i'a di. <span class="verseNumber">17</span>Ka Yesus paroa nare dua ra, “We! Mai madhutu Ja'a! Miu tenge i'a, te ngaa Ja'a neo aj'a miu, ho sèna ka j'aj'i dhèu tenge
               samanga.” <span class="verseNumber">18</span>Ropa ra nanene rare, hèia ra tèke eele j'ala rèngu, ka lasi dènge madhutu Ne.
            </p>
            <p><span class="verseNumber">19</span>Èle èèna ka, Yesus kako hari ciki, ka nèdhi ana-ana Sabadius, a'a ngara na Yakobis, aa ari ngara na Yohanis. Dua ra dhu lalau
               paie pèku ètu dedha koha. <span class="verseNumber">20</span>Ka Yesus paroa dua ra, peka na, “Mai we! Madhutu Ja'a!” Ropa ra tadèngi rare lii Yesus, kadua ra tèke eele ama ra, dènge dhèu
               sab'a sa ètu dedha koha, lasi dènge ka madhutu Yesus.
            </p>
         </div>
         <div class="section">
            <h3 class="section">Lamatua Yesus lalèta eele nidhu nèti dhèu èci dhu pea ètu kota Kapernaum</h3>
            <p class="parallelPassage">(Lukas 4:31-37)</p>
            <p class="first"><span class="verseNumber">21</span>Èle èèna ka, Yesus dènge ana madhutu Na, dhèu èpa sèra lasi dai kota Kapernaum. Lod'o èèna, lod'o manèngi-mangaj'i dhèu Yahudi.<span class="footnote">1:21: Lod'o sabaj'a dhèu Yahudi ra pangare na ‘Hari Sabat’. Lod'o èèna, dhèu sab'a boe.</span>Ka Yesus la'e asa dara èmu manèngi-mangaj'i, ka Na lole Lii Holo Nori Ama Lamatua ètu èèna. <span class="verseNumber">22</span>Dhèu ae sèra malaa, nanene lii padhai Na, lula Nèngu ne'a mèu lii dhu Nèngu lole, risi nèti mese-mese dhèu Yahudi.<span class="crossReference">1:22: Mateos 7:28-29</span></p>
            <p><span class="verseNumber">23</span>Lod'o èèna, abhu dhèu èci lèke papèda dhu nidhu tao. Dhèu ne'e la'e kahèi asa dara èmu manèngi-mangaj'i, kaca'a la na pakèce
               peka na, <span class="verseNumber">24</span>“We! Yesus, dhèu Nasaret! Ngaa unu Èu dènge ji'i! Èu mai ho pa'ele iie ji'i, do? Ji'i tadhe Èu. Èu ne'e ka dhu mai nèti Ama
               Lamatua. Èu ne'e Dhèu dhu dènge boe sasala-sasigo.”
            </p>
            <p><span class="verseNumber">25</span>Ka Yesus jèke ne, “Hutu hèba èu na! Rai eele nèti dhèu ne'e!”
            </p>
            <p><span class="verseNumber">26</span>Kaca'a la nidhu tèku ngi'u dhèu ne'e, sama sèmi dhèu dhu pèda rèdha. Ka na rai eele nèti dhèu ne'e, dènge lii pakèce. <span class="verseNumber">27</span>Hèia dhèu-dhèu ètu dara èmu manèngi-mangaj'i sèra, malaa-maloha. Ka ra padhue èci dènge èci, “Eea! Ngaa ka ne'e! Ne'e ne,
               lii holo nori dhu hiu, do? Lii padhai lii Mone heka ne'e, ele madha nga! Na paredha nidhu-nidhu se'e, ka ra kalua kahèi, madhutu
               dadèi Ne.”
            </p>
            <p><span class="verseNumber">28</span>Hèia dhèu palolo lème era, ètu dara rae-rae propensi Galilea.
            </p>
         </div>
         <div class="section">
            <h3 class="section">Lamatua Yesus pa'èle papèda ina dhèu èmu Petrus, dènge papèda dhèu-dhèu leo</h3>
            <p class="parallelPassage">(Mateos 8:14-17; Lukas 4:38-41)</p>
            <p class="first"><span class="verseNumber">29</span>Lod'o rèngu lèpa nèti dara èmu manèngi-mangaj'i, Yesus dènge ana madhutu Na, lasi asa èmu Simon dènge Anderias. <span class="verseNumber">30</span>Ina dhèu èmu Simon pèda maringi-sagoro, ka dhu j'unu. Ka ropa Yesus dènge ana madhutu Na, dai dara èmu èèna, dhèu mai peka
               dènge Ne, “Bhèni heka na pèda.”
            </p>
            <p><span class="verseNumber">31</span>Nèti èèna ka, Yesus la'e ladhe bhèni heka ne'e. Hèia Na kèpe kacui aai na, ho pamadhèdi ne. Ka ca'a la papèda maringi-sagoro
               deo na èle dènge. Hèia bhèni heka ne'e kèdi la'e lalau nganga'a-nginu hia si.
            </p>
            <p><span class="verseNumber">32</span>Ropa lod'o cèna la'e, dhèu pakako rèti asa Yesus a'ari rèngu dhu pèda, dènge dhèu-dhèu dhu nidhu tao, sèna ka Na pa'èle si. <span class="verseNumber">33</span>Nèti èèna ka, ca kabarai mai pakaboko pènu tao cèci, ètu madha èmu èèna. <span class="verseNumber">34</span>Èi papèda dhu lèke dhèu se'e, ae titu kèna, te ngaa Yesus pa'èle aa'i mèu-mèu si. Hèia Na lalèta eele nidhu ae titu kèna nèti
               dhèu sèra. Yesus hia boe tebho nidhu se'e padhai lii, nèti ra tadhe Ne.
            </p>
         </div>
         <div class="section">
            <h3 class="section">Yesus kako palème rae, ho lole Lii Holo Nori Ama Lamatua</h3>
            <p class="parallelPassage">(Lukas 4:42-44)</p>
            <p class="first"><span class="verseNumber">35</span>Madae aae bèli na ako maroga era, Yesus kèdi ka la'e asa era èci dhu nee-nee, ka Na manèngi-mangaj'i mi Ama Lamatua. <span class="verseNumber">36</span>Ropa Simon si kèdi, rèdhi heka Yesus, ka lasi tenge Ne. <span class="verseNumber">37</span>Ra paraga dènge Yesus, ka ra peka, “Ama, dhèu canau mai tenge Ama ku.”
            </p>
            <p><span class="verseNumber">38</span>Te ngaa, Yesus dhaa lii rèngu sèmi ne'e ka, “Èna be'a kahèi. Te ngaa, be'a risi, lati uru asa rae-rae leo, ho Ja'a aj'a Lii
               Holo Nori Ama Lamatua. Te èèna sasab'a Ja'a na.”
            </p>
            <p><span class="verseNumber">39</span>Èle èèna ka, rèngu kako palème era ètu propensi Galilea, ho lole Lii Hua Iia Ama Lamatua. Ètu dara èmu manèngi-mangaj'i Na
               babège-lalèta eele nidhu nèti dhèu sèra.<span class="crossReference">1:39: Mateos 4:23, 9:35</span></p>
         </div>
         <div class="section">
            <h3 class="section">Yesus pa'èle dhèu èci dhu pèda kusta, dhu nèti madenge</h3>
            <p class="parallelPassage">(Mateos 8:1-4; Lukas 5:12-16)</p>
            <p class="first"><span class="verseNumber">40</span>Dhèu èci dhu lèke papèda kusta mai paraga dènge Yesus, ka na patitu urutuu ètu madha Yesus, na manèngi, aku nèngu na, “Ama,
               oo! Sue ku ja'a la. Tao pa'èle ku papèda ja'a ne. Ja'a ke'a, Ama bisa pa'èle papèda ja'a ne, sèna ka dhèu madenge heka dènge
               ja'a.”
            </p>
            <p><span class="verseNumber">41</span>Nèti lii roma iisi na, ka dara Yesus roe, ka Na j'ole kacui aai kèpe ne, hèia Na peka, “Tare'a! Ja'a bisa! Èu èle kèna!” <span class="verseNumber">42</span>Ka ca'a la, papèda deo na ele dènge. Ka dhèu èèna pèda heka. <span class="verseNumber">43</span>Èle èèna ka, Yesus pua dhèu deo na lèpa dènge pasanède ne peka na, <span class="verseNumber">44</span>“Mu nanene! Èu èle le, te ngaa baku lole dènge cee-cee, oo! Èu hud'i madhutu ku lii paredha Baki Musa uru na. De lamu uru
               ku asa ama agama, ho na parisa ngi'u mu. Sèna ka ne'a èi papèda èu na ele le, do dhae. Èle èèna ka, heka èu hia mèdha èci
               sèmi tadha makasi, sèna ka dhèu aa'i-aa'i ra re'a èu èle le tare'a-re'a.”<span class="crossReference">1:44: Atora nèti Ama-ama Agama 14:1-32</span></p>
            <p><span class="verseNumber">45</span>Biar Yesus kai baku peka dènge cee-cee èèna ka, te ngaa ropa la'e dai li'u ka, na lolo lème dènge dhèu. Èle èèna ka, dhèu
               ae neo paraga dènge Yesus. Te ngaa, lula lii dhèu deo na ka, Yesus bisa boe padelo iisi Na asa dara kota. Nèti èèna ka, Yesus
               pea dhoka ètu era mau èci ètu li'u kota. Te ngaa, nèti mia-mia dhèu mai paraga dènge Ne.
            </p>
         </div>
         <div class="section">
            <h3 class="section">Lamatua Yesus pa'èle dhèu karuku</h3>
            <p class="parallelPassage">(Mateos 9:1-8; Lukas 5:17-26)</p>
            <p class="first"><span class="chapterNumber">2</span><span class="verseNumber">1</span>Èle pèri-pèri lod'o hèia, Yesus lèpa hari asa Kapernaum. Ka ra papeka dai mia-mia, peka na Yesus dai le èmu. <span class="verseNumber">2</span>Nèti èèna ka, dhèu mai nèti mia-mia. Lula dhèu ae seli, ka ètu dara èmu pènu risi, toke dai hèba èmu. Èle èèna ka Yesus lole
               dènge ra, dadèi Ama Lamatua.
            </p>
            <p><span class="verseNumber">3</span>Ètu talora Na padhai lii era, dhèu èpa jèru dhèu karuku èci asa madha Yesus. <span class="verseNumber">4</span>Lula dhèu ae dai seli, ka rèngu abhu boe sasanga ho rèti dhèu deo na asa madha Yesus. Hèia ca'e lasi asa kolo èmu, bhoke eele
               rèu èmu, re dedha kètu Yesus na. Ropa rèu èmu ra bhoke rare, hèia ra papuru dènge dhèpi na.<span class="footnote">2:4: Dhèpi èèna, ra tao nèti mèdha dhu mèka.</span> <span class="verseNumber">5</span>Ropa Yesus ladhe nèdhi si, Nèngu ne'a le dhèu se'e parcaya tare'a-re'a Nèngu. Ka na padhai lii dènge dhèu karuku ne'e, aku
               Nèngu na, “Ana, ee! Ja'a saku eele le sasala èu!”
            </p>
            <p><span class="verseNumber">6</span>Ètu era deo na kahèi, abhu pèri-pèri mese agama Yahudi. Ropa ra tadèngi rare lii padhai lii Yesus deo na, ka dara ngangee
               rèngu be'a boe. <span class="verseNumber">7</span>Ka ra papeka, “Boo! Dhèu ne'e bani titu kèna. Padhai lii sèmi nèi! Dhodhoka Ama Lamatua di, ho dhu saku eele sasala dhèu.
               Te ngaa, dhèu ne'e tao ngi'u na èci èèna ka dènge Ama Lamatua. Nèngu pakarehe kolongara Ama Lamatua!”
            </p>
            <p><span class="verseNumber">8</span>Te ngaa, Yesus ne'a le ngangee rèngu. Hèia Na peka, “He! Miu baku pangee sèmi èèna. <span class="verseNumber">9-10</span>Mia dhu be'a risi? Ladhe Ja'a peka mi dhèu karuku ne, ‘Sasala èu saku eele le,’ miu me'a boe, na j'aj'i, do aad'o. Te ngaa,
               ladhe Ja'a peka, ‘Kèdi ka! Nedhe dhèpi èu, ho lèpa ka.’ Ladhe na kèdi kahèi, ho miu ladhe medhi, heka miu me'a kèna Ja'a ne'e
               ne, Ana Dhèu Rai-haha. Aa Ja'a ne'e ne, dènge koasa kahèi, ho tao eele sasala dhèu!”
            </p>
            <p>Èle èèna ka, Yesus padhai lii dènge dhèu karuku deo na,<span class="verseNumber">11</span>“Mu nanene, ee! Èu èle le ne! Kèdi ka, nedhe dhèpi èu ho lamu ka.”
            </p>
            <p><span class="verseNumber">12</span>Ropa tadèngi nare, cag'ag'a la dhèu ne kèdi titu. Na nedhe dhèpi na, hèia la'e ka asa li'u. Dhèu-dhèu ètu sèra rèdhi dènge
               musi madha rèngu. Rèngu aa'i-aa'i ra malaa-maloha, ka ra peka, “Waa! Èdhi heka tèdhi ka ne'e, oo! Ama Lamatua ne tare'a-re'a
               kapai dai seli!”
            </p>
         </div>
         <div class="section">
            <h3 class="section">Yesus paroa nare Lewi sèna ka madhutu Ne</h3>
            <p class="parallelPassage">(Mateos 9:9-13; Lukas 5:27-32)</p>
           <p class="first"><span class="verseNumber">13</span>Èle èèna ka, Yesus la'e hari asa sebhe dano Galilea. Ka dhèu ae titu kèna mai paraga dènge Ne, hèia Na lole dènge ra, dadèi
               Ama Lamatua.
            </p>
            <p><span class="verseNumber">14</span>Ètu era èèna abhu dhèu èci ngara na Lewi, ana nèti Alfeus. Sasab'a na roro doi bea. Lod'o Yesus kako re èèna ka ladhe nèdhi
               Lewi. Ka Na peka dènge ne, “Ee! Mai madhutu Ja'a!”
            </p>
            <p>Ropa tadèngi lii Yesus ne, Lewi kèdi dènge ka la'e madhutu Ne.</p>
            <p><span class="verseNumber">15</span>Èle èèna ka, Yesus si ra'a ètu dara èmu Lewi, pa'èci dènge angalai Lewi dhèu roro doi bea sèra. Abhu kahèi dhèu-dhèu leo,
               dhu madhutu ngangee dhèu Yahudi, dhèu se'e dhu karehe, madhèdi ra'a dènge rèngu. Nèti dhèu-dhèu dhu madhèdi ra'a se'e abhu
               dhèu ae kahèi dhu dèi nanene lii padhai lii Yesus.
            </p>
            <p><span class="verseNumber">16</span>Lod'o èèna mese agama nèti partei Parisi dhèu pèri rèdhi Yesus madhèdi na'a-ninu dènge tuka roro doi bea, dènge dhèu dhu karehe
               sèra. Ka ra karèi ana madhutu Yesus sèmi ne'e ka, “Nga tao ka mese miu madhèdi na'a-ninu dènge dhèu roro doi bea dènge dhèu
               dhu laku-laku boe sèra?”
            </p>
            <p><span class="verseNumber">17</span>Yesus tadèngi lii karèi rèngu na, ka Na dhaa sèmi ne'e ka, “Dhèu pèda, mema parlu dote, te ngaa dhèu dhu pèda boe, parlu boe
               dote. Mamai Ja'a ne sèna ka lalau dhèu dhu laku-laku boe. Te Ja'a mai boe urus dhèu dhu rasa ngi'u mola.”
            </p>
         </div>
         <div class="section">
            <h3 class="section">J'ara puasa dènge lii nori dhu hiu</h3>
            <p class="parallelPassage">(Mateos 9:14-17; Lukas 5:33-39)</p>
            <p class="first"><span class="verseNumber">18</span>Ca tèka dhèu nèti partei agama Parisi puasa. Rèngu rèdhi ana madhutu Yohanis Tuka Sarani na, puasa kahèi. Te ngaa, rèdhi boe
               ana madhutu Yesus puasa sèmi rèngu. Hèia dhèu rèngu mai paraga dènge Yesus, ka ra karèi, aku rèngu na, “Ama. Ji'i puasa, sama
               sèmi ana madhutu Yohanis kahèi. Te, nga tao ka, ana madhutu Ama puasa boe?”
            </p>
            <p><span class="verseNumber">19</span>Hèia Yesus dhaa, “Mema miu me'a le, ladhe dhèu kab'i, dhèu dhu èdhi nèru sèra puasa boe, ho ra'a toke bècu. Ladhe mone dhu
               kab'i deo na era, dhèu sèra aa'i-aa'i ra'a-rinu. <span class="verseNumber">20</span>Te ladhe lod'o dai, ho ana mone dhu kab'i ne, ra rai rèti ka, mone aanga-angalai nèngu sèra dara pèda, ho heka ra puasa kèna.
            </p>
            <p><span class="verseNumber">21</span>Sèmi èèna kahèi bèla hiu baku kalape mi kodho dhui. Te ladhe base, na bèla hiu deo na karuku, hèia kodho deo na asa ka mae
               aae. <span class="verseNumber">22</span>Sèmi èèna kahèi miu baku edhe dhua pèd'u ètu dara sabha dhui. Te aad'o na sabha èèna mae, dhua pèd'u na bhori eele asa rai.”
               Nèti èèna ka Yesus peka dènge si, baku ho pakihu-kee, lii holo nori Nèngu dhu hiu, dènge lii holo nori dhèu Parisi dhu nèti
               uru ka mai.
            </p>
         </div>
      </div>
   </body>
</html>